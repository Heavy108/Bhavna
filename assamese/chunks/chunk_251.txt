নেৱাৰসকলৰ জাতীয় সাজ বুলিলে নেপালৰ কাঠমাণ্ডু উপত্যকা আৰু ইয়াৰ আশেপাশে থকা অঞ্চলৰ খিলঞ্জীয়া নেৱাৰ লোকসকলে পৰিধান কৰা দৈনন্দিন কাপোৰক বুজায়। পুৰণি অভিজাত শ্ৰেণী, ব্যৱসায়ী, কৃষক, শিল্পী আৰু পেছাদাৰী লোকৰ সৈতে এই কাপোৰৰ সম্পৰ্ক আছে। বেছিভাগ কাপোৰেই ঘৰতে তৈয়াৰ কৰা হৈছিল। কাঠমাণ্ডু উপত্যকাৰ বয়ন শিল্প আছিল এক প্ৰধান কুটীৰ উদ্যোগ। প্ৰায়বোৰৰে ঘৰত হাতৰ তাঁতশাল আছিল আৰু আগৰ দিনত যঁতৰ আৰু নেওঠনি কইনাৰ লগত দিয়া প্ৰয়োজনীয় উপহাৰৰ ভিতৰত অন্যতম আছিল। মানুহে ব্যক্তিগত ব্যৱহাৰৰ বাবে বা বিক্ৰীৰ বাবে কাপোৰ বৈছিল। বৈ সমাপ্ত কৰা কাপোৰখন ৰং কৰিবলৈ ছীপা(বৰ্তমান ৰঞ্জিত বা ৰঞ্জিতকাৰ) নামৰ এক জনসম্প্ৰদায়ৰ ওচৰলৈ পঠিওৱা হৈছিল৷ সেই সময়ত ৰং কৰা লোকসকলক ছীপা  নামে জন গৈছিল। ১৯৬০ চনলৈকে ঘৰুৱা বোৱাকটাৰ প্ৰথা চলি আছিল। ৰাজপথত মহিলাসকলে তাঁতবাতি কৰাটো সেই সময়ৰ এটা সাধাৰণ দৃশ্য আছিল। ১৮ শতিকাৰ আৰম্ভণিতে সাধাৰণ নেৱাৰসকলে পিন্ধা কাপোৰৰ বৰ্ণনা ইটালীৰ খৃষ্টান ধৰ্মযাজক ইপ্পোলিটো ডেচিডেৰিয়ে এৰি থৈ যোৱা ভ্ৰমণ কাহিনীত পোৱা যায়। ১৭২১ চনত তিব্বতৰ পৰা ভাৰতলৈ যোৱাৰ পথত ডেচিডেৰীয়ে কাঠমাণ্ডু ভ্ৰমণ কৰিছিল। স্থানীয় লোকসকলৰ কাপোৰৰ বৰ্ণনা কৰি তেওঁ লিখিছে যে, তেওঁলোকে আঁঠুলৈকে উল বা কপাহী জেকেট আৰু ভৰিৰ গোৰোহালৈকে দীঘল ট্ৰাউজাৰ পিন্ধে। মূৰত ৰঙা টুপী পিন্ধে আৰু ভৰিত চপ্পল পিন্ধে বুলি তেওঁ লিখিছে। ১৯৭৩ চনত নেপাল চৰকাৰে নেপালৰ বিভিন্ন অঞ্চলত পৰিধান কৰা পৰম্পৰাগত সাজপোছাকৰ ছবি দেখুওৱা ডাকটিকটৰ এটা অংশ হিচাপে জাৰি কৰে।


তাপালান
পুৰুষৰ সাধাৰণ সাজপোছাকত তাপালান (নেপালী ভাষাত तपालন) নামৰ দীঘল চাৰ্ট আৰু সুৰুৱা নামেৰে জনাজাত টাইট ফিটিং ট্ৰাউজাৰ থাকে। চাৰ্টৰ ওপৰত এটা জহৰ কোট আৰু কোট পিন্ধিব পাৰে। আজি এই কাপোৰ বিশেষ অনুষ্ঠান, চৰকাৰী অনুষ্ঠান আৰু উৎসৱৰ সময়ত পৰিধান কৰা হয় যদিও পুৰণি প্ৰজন্মৰ বহুতৰে বাবে এতিয়াও ই দৈনন্দিন পৰিধান। নেপাল সম্বাতৰ নৱবৰ্ষ দিৱসৰ পেৰেডত অংশগ্ৰহণ কৰাৰ সময়ত পুৰুষে তাপালান আৰু সুৰুৱাৰ সাজপোছাক পিন্ধে আৰু মহিলাসকলে হাকু পাটাছি পিন্ধে। এই পৰম্পৰাগত সাজপোছাক বিয়াৰ শোভাযাত্ৰাৰ সময়তো পৰিধান কৰা হয়।

হাকু পাটাচী
মহিলাসকলে হাকু পাটাচী বা হাকু পাৰ্চী নামৰ কলা কপাহৰ শাৰী পিন্ধে যাৰ ৰঙা পাৰি থাকে। বিশেষকৈ কৃষক মহিলাসকলৰ মাজত এতিয়াও ইয়াক দৈনন্দিন সাজপোছাক হিচাপে বহুলভাৱে ব্যৱহাৰ কৰা হয় আৰু উৎসৱৰ সময়ত ই আটাইতকৈ জনপ্ৰিয় সাজপোছাক। শাৰীৰ লগত কাপোৰেৰে তৈয়াৰী মিছালন নামৰ জৰীৰে বন্ধা ব্লাউজ পিন্ধা হয়। শৰীৰৰ ওপৰৰ অংশত গা নামৰ চাদৰ মেৰিয়াই লোৱা হয়।

১৯৭৩ চনত নেপালৰ ডাক সেৱা বিভাগে কাঠমাণ্ডু উপত্যকাৰ পৰম্পৰাগত সাজপোছাক দেখুৱাবলৈ হাকু পাটাছি আৰু তাপালান পৰিধান কৰা এগৰাকী মহিলা আৰু এজন পুৰুষৰ ছবি সম্বলিত ষ্টাম্প জাৰি কৰে। নেপালৰ বিভিন্ন অঞ্চলৰ সাজপোছাকৰ ধাৰাবাহিকতাৰ অংশ আছিল এই ডাকটিকট।
চায়ন্ ক্যাতা

চায়ন্ ক্যাতা পৰম্পৰাগত পুৰুষৰ ট্ৰাউজাৰ। ইয়াক ১৯৩০ চনলৈকে বেছিভাগেই বণিক আৰু দৰবাৰী শ্ৰেণীয়ে পিন্ধিছিল। ঢিলা ট্ৰাউজাৰটো আঁঠুৰ ওচৰত গোটাই ফিতাৰ টুকুৰাৰে বান্ধি থোৱা হয়। ট্ৰাউজাৰটোত কঁকালত পিঠিৰ পৰা আনি সম্মুখত গাঁঠি দিব পৰা ৰছী আছে। চাইন্ ক্য়াতা তৈয়াৰ কৰিবলৈ ব্যৱহাৰ কৰা সামগ্ৰী কেঁচা ৰেচম। এযোৰত ৬ গজ সামগ্ৰীৰ প্ৰয়োজন হয়। চাইনক দীঘল চাৰ্টৰ সৈতে পিন্ধা হয়, যিটো কাপোৰৰ ফিতাৰে ঠাইত ধৰি ৰখা হয়। এটা কপাহী কমৰবন্ধই সাজযোৰ সম্পূৰ্ণ কৰে।

পাৰচী
নেৱাৰৰ কিছুমান শ্ৰেণীৰ মহিলাই সাধাৰণ বা ছপা শাৰী পিন্ধিছিল যাক পাৰচী বুলি জনা যায়। ইয়াৰ বহুতো প্লেট থাকে, যিবোৰ সম্মুখত গোটাই লৈ ফিতাৰ টুকুৰা এটাৰে একগোট কৰি বান্ধি থোৱা হয়। এই শাৰীবোৰ ২০ গজ পৰ্যন্ত দীঘল আছিল।

ভাণ্টানলান
ছোৱালীয়ে ডিঙিৰ পৰা গোৰোহালৈকে বিস্তৃত হৈ থকা দৈৰ্ঘ্যৰ টাইট ফিটিং গাউন পিন্ধে যাক ভাণ্টানলান বুলি জনা যায়। ভৰি দুখন বাহিৰ কৰিবলৈ কৰিবলৈ ইয়াৰ দুয়োকাষত ধৰি টানি ডাঙি দিয়া হয়; ওপৰৰ অংশটো কাপোৰৰ বান্ধোনেৰে বান্ধি থোৱা হয়। ছোৱালীৰ কাপোৰৰ আন এক জনপ্ৰিয় বস্তু আছিল ড্ৰপ ক্ৰচ পেণ্ট। আঁঠুৰ দৈৰ্ঘ্যত পিন্ধা পোছাক।

উছৱৰ সাজ
জীৱনচক্ৰৰ অনুষ্ঠানৰ সময়ত বিশেষ সাজপোছাক পৰিধান কৰা হয়, যেনে শিশুৰ প্ৰথম ভাত খুৱাই দিয়া “জাংকু’’, দীক্ষাৰ অনুষ্ঠান, বিয়া, বৃদ্ধাৱস্থাৰ অনুষ্ঠান আদিত। প্ৰথমবাৰৰ বাবে ভাত খুৱাই দিয়া শিশুক ব্ৰকেডেৰে তৈয়াৰী গেঞ্জী আৰু টুপী পিন্ধাই দিয়া হয়। প্ৰাপ্তবয়স্ক হ’বলৈ ধৰা ল’ৰাবোৰে কঁকালৰ কাপোৰ পিন্ধে। ছোৱালীবোৰে নিজৰ ইহি আৰু বাৰেৰ বাবে ডাঙৰ ডাঙৰ ডিজাইনত ৰেচম আৰু ব্ৰকেডৰ আড়ম্বৰপূৰ্ণকৈ তৈয়াৰী সাজপোছাক পিন্ধে, যি দুটা অনুষ্ঠান তেওঁলোকে কিশোৰ বয়স হোৱাৰ আগতেই পাৰ কৰে।

বিশেষ ধৰ্মীয় অনুষ্ঠানৰ সময়ত পুৰোহিতসকলে গোৰোহালৈকে প্লিটযুক্ত গাউন পিন্ধে। টুপি, পাগুৰি আৰু মুকুট হৈছে আনুষ্ঠানিক কাপোৰৰ সৈতে পিন্ধা মূৰৰ কাপোৰ।
​

নাথান ব্ৰাউন (, ২২ জুন ১৮০৭ – ১ জানুৱাৰী ১৮৮৬) এগৰাকী আমেৰিকান বেপ্তিষ্ট মিছনেৰী, আমেৰিকাৰ দাসপ্ৰথা বিৰোধক আৰু অনুবাদক আছিল। তেখেতৰ কৰ্মক্ষেত্ৰ আছিল অসম আৰু জাপান। তেখেতে অসমীয়া ভাষা, অসমীয়া ব্যাকৰণ আৰু অসমীয়া লিপিৰ উন্নয়ন আৰু বিকাশৰ বাবে নেতৃস্থানীয় অৱদান দি গৈছে। ১৮৩৬ চনত অসমলৈ আহি পৰৱৰ্তী সময়ত শিৱসাগৰত অৱস্থান কৰি তেখেতে খ্ৰীষ্টৰ বিৱৰণ আৰু শুভ বাৰ্তা, খ্ৰীষ্টিয়ান প্ৰাৰ্থনা আদিও প্ৰকাশ কৰিছিল। তেখেতে আমেৰিকান বেপ্টিষ্ট মিশ্যনাৰীসকলৰ তৰফৰ পৰা      বুলি প্ৰথম অসমীয়া ব্যাকৰণ পুথিখন লিখিছিল আৰ প্ৰকাশ কৰিছিল। অসমীয়া প্ৰথম সংবাদ আলোচনী অৰুণোদই প্ৰকাশত তেখেতে আগভাগ লৈছিল, আৰু কিছুদিন সম্পাদক হিচাবেও কাম কৰিছিল। ইয়াৰ উপৰিও তেখেতে শিৱসাৰৰ মিশ্যন প্ৰেছৰ পৰা বিভিন্ন অসমীয়া লিখকৰ কেইবাখনো মূল্যবান গ্ৰন্থ প্ৰকাশ কৰিছিল। তাৰে ভিতৰত কাশীনাথ ফুকনৰ অসম বুৰঞ্জী, দুই খণ্ডত প্ৰকাশিত বকুল কায়স্থৰ , চুতিয়া বুৰঞ্জী আদি অন্যতম। সেই সময়ত ভুল ধাৰণাৰ বশবৰ্তী হৈ ব্ৰিটিছ প্ৰশাসনে অসমীয়া ভাষাক বঙালী ভাষাৰ এক উপভাষা বুলি গণ্য কৰি বঙালীক চৰকাৰী ভাষা কৰি লৈছিল। এই ধাৰণা দূৰ কৰাৰ ক্ষেত্ৰত ব্ৰাউনৰ কৰ্মৰাজিৰ ভূমিকা অসামান্য আছিল।

তেখেতৰ সহযোগী সকলৰ ভিতৰত অলিভাৰ কট্টৰ, মাইলছ ব্ৰন্সন আদি অন্যতম।

সমৰ হাজৰিকা  অসমৰ এজন কণ্ঠশিল্পী। প্ৰথিতযশা সংগীত শিল্পী ভূপেন হাজৰিকাৰ তেওঁ কনিষ্ঠ ভাতৃ। অনাতাঁৰ কেন্দ্ৰ আৰু এলবামৰ বাবে গীত গোৱাৰ উপৰিও তেওঁ বহু কেইখন অসমীয়া চলচ্চিত্ৰৰ নেপথ্য কণ্ঠশিল্পীও আছিল।

১৯৬০ চনত সমৰ হাজৰিকাই সংগীত জীৱন আৰম্ভ কৰিছিল আৰু ১৯৬৮ চনত তেওঁৰ প্ৰথম এলবাম উত্তৰ কোঁৱৰ প্ৰতিমা বৰুৱা দেৱী মুক্তি পাইছিল।

কণ্ঠদান কৰা চলচ্চিত্ৰ
উপপথ

প্ৰভাতী পখীৰ গান

এডৱাৰ্ড এন্থনী জেনাৰ (; ১৭ মে ১৭৪৯ – ২৬ জানুৱাৰী ১৮২৩) বাৰ্কলে, গ্লচেষ্টাশ্বায়াৰৰ এজন ইংৰাজ চিকিৎসক আৰু বিজ্ঞানী আছিল। বৰআই ছিটাৰ উদ্ভাৱনৰ বাবে তেওঁ বিখ্যাত। তেওঁক প্ৰায়েই প্ৰতিৰোধ বিজ্ঞানৰ জনক  বুলি অভিহিত কৰা হয় আৰু তেওঁৰ কামে আন যিকোনো মানুহৰ কৰ্মতকৈ বেছি মানুহৰ জীৱন ৰক্ষা কৰা বুলি কোৱ হয়

প্ৰাৰম্ভিক জীৱন
১৭৪৯ চনৰ ১৭ মেত ( অনুসৰি ৬ মে) গ্লচেষ্টাশ্বায়াৰৰ বাৰ্কলেত এডৱাৰ্ড জেনাৰৰ জন্ম হয়। বাৰ্কলেৰ ভিকাৰ ৰেভাৰেণ্ড ষ্টিফেন জেনাৰ আৰু ছাৰাৰ তেওঁ আছিল অষ্টম সন্তান।

জেনাৰে ৱটনআণ্ডাৰএজ আৰু চাইৰেনচেষ্টাৰৰ বিদ্যালয়লৈ গৈছিল। এই সময়তে তেওঁৰ বৰআই হয় যি তেওঁৰ স্বাস্থ্যৰ ওপৰত গোতেই জীৱন প্ৰভাৱ পেলায়। ১৪ বছৰ বয়সত তেওঁ দক্ষিণ গ্লচেষ্টাশ্বায়াৰৰ শল্য চিকিৎসক ডেনিয়েল লুড্‌লৰ সহায়কাৰী হিচাপে নিযুক্ত হয়। সাত বছৰ ইয়াত কাম কৰি নিজে শল্য চিকিৎসক হবৰ জোখাৰে অভিজ্ঞতা সঞ্চয় কৰে।

১৭৭০ চনত জেনাৰে ছেইণ্ট জৰ্জ চিকিৎসালয়ত চিকিৎসক জন হাণ্টাৰৰ অধীনত শল্য চিকিৎসা আৰু  প্ৰশিক্ষণ আৰম্ভ কৰে। ৱিলিয়াম অছলাৰে লিখি গৈছে যে হাণ্টাৰে জেনাৰক চিকিৎসা জগতত অতি জনপ্ৰিয়  এটা উপদেশ দিছিল, নাভাবিবা; চেষ্টা কৰিবা (' ; )।  প্ৰাকৃতিক ইতিহাস বিষয়ত পিছলৈও হাণ্টাৰে জেনাৰৰ সৈতে যোগাযোগ ৰাখিছিল আৰু তেওঁৰ নাম ৰয়েল ছচাইটীলৈ প্ৰস্তাৱ কৰিছিল। ১৭৭৩ চনত নিজৰ ঠাইলৈ ঘূৰি আহি জেনাৰ এজন সফল পাৰিবাৰিক আৰু শল্য চিকিৎসক হৈ পৰে। 

জেনাৰ আৰু কেইবাজনেও মিলি    বা    গঠন কৰি নিয়মীয়াকৈ চিকিৎসা বিষয়ক পত্ৰ পাঠ কৰিছিল। জেনাৰে এঞ্জাইনা পেক্টৰিছ, অফ্‌থাল্‌মিয়া, গোবসন্ত আদি বিষয়ৰ পত্ৰত অৰিহণা যোগাইছিল। ব্ৰিষ্টলৰ ওচৰৰ আল্‌ৱেষ্টনত মিলিত হোৱা একেধৰণৰ এটা গোটৰো তেওঁ সদস্য আছিল।

 বিবাহ আৰু কৰ্মজীৱন 
পৰ্যবে‌ক্ষণ, পৰীক্ষা আৰু ব্যৱচ্ছেদনৰ পিছত জেনাৰে কুলি চৰাইৰ জীৱনৰ বিষয়ে প্ৰকাশ কৰা পত্ৰৰ বাবে তেওঁ ১৭৮৮ চনত ৰয়েল ছচাইটীলৈ নিৰ্বাচিত হয়। 

নকৈ উপজা কুলিয়ে আন চৰাইৰ কণী আৰু পোৱালি সঁজাৰ বাহিৰলৈ পেলাই দিয়া কথাটো (আগতে প্ৰাপ্তবয়স্ক কুলিয়ে এনে কৰে বুলি ভবা হৈছিল) ফটোগ্ৰাফী পোৱাৰ পিছত বিংশ শতিকাতহে নিশ্চিত হৈছিল।

শ্বিয়া ৰাজবংশ  পৰম্পৰাগত  বিশ্বাস অনুযায়ী প্ৰথম চীনা ৰান্জবংশ। লোক বিশ্বাস অনুযায়ী, ৰ অন্তিম সম্ৰাট  মহান য়ুক সিংহাসন দিছিল, যাৰ পাছত তেওঁ শ্বিয়া ৰাজবংশৰ স্থাপনা কৰিছিল। পৰম্পৰাগত ইতিহাস লিখনত পোৱা যায় যে শ্বিয়া ৰাজবংশৰ পাছত শ্বাং ৰাজবংশই চীন শাসন কৰিছিল।

 সাক্ষ্য 
শ্বিয়া ৰাজবংশৰ সমকালীন কোনো উৎসতে এই ৰাজবংশৰ উল্লেখ পোৱা নাযায়। শ্বিয়া ৰাজবংশৰ উল্লেখ থকা আতাইতকৈ পুৰণি লেখ হল শ্বাং ৰাজবংশৰ কালৰ অৰেকল ব'ন শিলালিপি, যি খ্ৰীষ্টপূৰ্ব ত্ৰয়োদশ শতিকাৰ। ই পোৱা যায় নতিপত্ৰৰ কিতাপৰ আতাইতকৈ পুৰণি অধ্যায়সমূহত। তাত পশ্চিম ঝৌ কালৰ বাণী লিপিবদ্ধ। পণ্ডিতসকলে মানি লয়, সাধাৰণতে, যে ই সেই কালৰে। বাণীসমূহে শ্বাং ৰাজবংশক ঝৌ বংশই ক্ষমতাচ্যুত কৰাক মান্যতা প্ৰদান কৰে, এই বুলি দাবী কৰি যে শ্বাংসকলেও শ্বিয়াসকলৰ পৰাহে শাসন লাভ কৰিছিল আৰু অনাদি কালৰ পৰা শাসন কৰি থকা নাছিল। ঝৌ ৰাজবংশৰ শাসনৰ আৰম্ভণিক স্বৰ্গৰ আদেশত হোৱা বুলি সেই বাণীত লিখা আছে। এই ৰাজনৈতিক দৰ্শন কনফুচিয়ানবাদত পোৱা যায়। ৰাজপৰিয়ালৰ এই ক্ৰম বাঁহৰ বুৰঞ্জী তথা মহা বিৰঞ্জীবিদৰ নথিত অন্তৰ্ভুক্ত আৰু ই ঔপনিৱেশিক ইতিহাস লিখন আৰু মতাদৰ্শত স্বীকৃত।

কিছু পণ্ডিতে শ্বিয়াসকলক কাল্পনিক জ্ঞান কৰে, কিন্তু আন কিছু পণ্ডিতে ইয়েই এৰ্লিটৌ সংস্কৃতি বুলি দাবী কৰে।

 কাল 
পৰম্পৰাগত কালক্ৰমৰ আধাৰত কৰা গণনাৰে লিউ শ্বিনে দাবী কৰিছে যে শ্বিয়াসকলে খ্ৰীষ্টপূৰ্ব ২২০৫ চনৰ পৰা খ্ৰীষ্টপূৰ্ব ১৭৬৬ চনলৈ শাসন কৰিছিল। বৰ্তমানৰ বাঁহৰ বুৰঞ্জীৰ মতে, ই খ্ৰীষ্টপূৰ্ব ১৯৮৯ৰ পৰা খ্ৰীষ্টপূৰ্ব ১৫৫৮লৈকে শাসন কৰিছিল। এই গ্ৰন্থ আৰু মহাজাগতিক পৰিঘটনাৰ সময়ৰ গণনাৰ আধাৰত ডেভিড নিভিছনে দাবী কৰিছে যে শ্বিয়াসকলে খ্ৰীষ্টপূৰ্ব ১৯৫৩ৰ পৰা ১৫৫৫লৈকে শাসন কৰিছিল। চীন চৰকাৰৰ শ্বিয়াশ্বাংঝৌ প্ৰকল্পত (১৯৯৬ চনৰ) দাবী কৰা হৈছে যে এই ৰাজবংশই খ্ৰীষ্টপূৰ্ব ২০৭০ৰ পৰা খ্ৰীষ্টপূৰ্ব ১৬০০লৈকে শাসন কৰিছিল।

চাহাৰা (,, ,   ) বিশ্বৰ সবাতোকৈ উষ্ণ  মৰুভূমি অঞ্চল। তদুপৰি এণ্টাৰ্কটিকা আৰু সুমেৰুৰ পিছতে ই তৃতীয় বৃহৎ মৰু অঞ্চল।  ৯৪০০০০০ বৰ্গ কিলোমিটাৰ মাটিকালিৰ এই মৰুভূমিয়ে উত্তৰ আফ্ৰিকাৰ অধিকাংশ অঞ্চল অধিকাৰ কৰি আছে। এই মৰুভূমিয়ে ৰেড চিৰ পৰা ভূমধ্যসাগৰীয়  কিছু অঞ্চল সামৰি আটলাণ্টিক মহাসাগৰ লৈকে বিস্তৃত হৈ আছে। 

বিৱৰণ
চাহাৰা মৰুভূমিৰ সীমাত পশ্চিমে আটলাণ্টিক মহাসাগৰ, উত্তৰে এটলাছ পৰ্বতমালা আৰু ভূমধ্য সাগৰীয় অঞ্চল, পূবে ৰেড চি আৰু দক্ষিণে চুডান অৱস্থিত। চাহাৰা মৰুভূমিক মূলত পশ্চিম চাহাৰা , কেন্দ্ৰীয় আহাগাৰ পৰ্বত , তীব্বেছটি পৰ্বত  আৰু এৰ পৰ্বত (ï ) , টিনিৰি মৰুভূমি ( ééé  ) আৰু লিবিয়ান মৰুভূমি । চাহাৰা মৰুভূমিৰ সৰ্বোচ্চ অঞ্চলটো হৈছে এমি কৌছ্ছি  । 

আফ্ৰিকা মহাদেশৰ ভিতৰত চাহাৰা সৰ্ববৃহৎ মৰুভূমি অঞ্চল। চাহাৰাৰ দক্ষিণ সীমাত চাহেল  অৰ্ধশুস্ক চাভানা অঞ্চল  এটাই আগুৰি আছে। চাহেলৰ দক্ষিণত চুডান আৰু কংগো নদীৰ অৱবাহিকা অঞ্চল অৱস্থিত। চাভানাৰ সৰহসংখ্যক অঞ্চলেই বালিময় তথা শিলাময়। 

বহু হাজাৰ পূৰ্বে চাহাৰা মৰুভূমিৰ সীমামূৰীয়া অঞ্চলসমূহত মানুহে বসবাস কৰাৰ তথ্য পোৱা যায়।.   . সেইসময়ত চাহাৰা বৰ্তমানতকৈ যথেষ্ট সেমেকা  আছিল বুলি জনা যায়। এই অঞ্চলসমূহত বৰ্তমানলৈকে প্ৰায় ৩০,০০০তকৈ অধিক শিলত খোদিত হৈ থকা জীৱাশ্ম  পোৱা গৈছে। এইসমূহ প্ৰধানত ঘৰিয়াল...    ., ডাইনচৰ আদিৰ বুলি জনা গৈছে। অৱশ্যে বৰ্তমানৰ চাহাৰা মৰুভূমি পূৰ্বৰ দৰে সেউজ নহয়। কেৱল কিছুমান বিশেষ অঞ্চল যেনে নীল নদীৰ উপত্যকা ত কিছুমান ভূমধ্য সাগৰীয় উদ্ভিদ থকা দেখা যায়। খ্ৰীষ্টপূৰ্ব ১৬০০ শতিকাত পৃথিৱীৰ অক্ষৰেখাৰ স্থানান্তৰণে উষ্ণতা বৃদ্ধি ঘটোৱাৰ পিছৰ পৰাই এই অঞ্চলটোৰ এনে পৰিৱৰ্ত্তন ঘটে বুলি জনা যায়।... '       '       . 

চাহাৰাত দেখা পোৱা বিভিন্ন বসবাসকাৰীসকলৰ ভিতৰত বাৰাবাৰ দল  যেনে , ,  , , , , , ,  আদিয়ে প্ৰধান। চাহাৰাত থকা উল্লেখযোগ্য চহৰ হৈছে, , , , é,  , ï, , ;  আৰু  ইত্যাদি। 

ভৌগোলিক বিৱৰণ

চাহাৰা মৰুভূমিয়ে আলজেৰিয়া, চাদ  , ইজিপ্ট, লিবিয়া, মালি, মৰক্ক, চুডান আদি দেশৰ এক বৃহৎ অংশ অধিকাৰ কৰি আছে। 



চাহাৰাৰ মৰু অঞ্চলটোৰ আকৃতি বতাহ বা কাৎচিৎ হোৱা বৰষুণে পৰিৱৰ্ত্তন ঘটায় থাকে। এই অঞ্চলটো মূলত বালিৰ স্তুপ ,   ,   ,   , শুকান উপত্যকা , আৰু   . আদিৰে গঠিত। 

তদুপৰি চাহাৰাত বহুতো পৰ্বতমালা, আগ্নেয়গিৰি যেনে এৰ পৰ্বতমালা (ï ),আহাগাৰ পৰ্বতমালা , চাহাৰান এটলাছ ,তীব্বেছটি পৰ্বতমালা ,আদ্ৰাৰ দেচ ইফৰাচ  আৰু ৰেড চি পাহাৰা  আছে। চাহাৰাত থকা সৰ্বোচ্চ স্থান হৈছে এমি কৌচ্ছি  নামৰ সুপ্ত আগনেয়গিৰিটো। ই উত্তৰ চাদ  তীব্বেছটি পৰ্বতমালাত অৱস্থিত। 

নীল নদী  ৰ বাহিৰে চাহাৰাত থকা বেছিভাগ নদী বা জানজুৰিয়ে ঋতুজনিত । নীল নদীয়ে আফ্ৰিকাৰ উৎপত্তিস্থলৰ পৰা ওলাই এই মৰুভূমিয়েদি বৈ গৈ ভূমধ্য সাগৰীয় অঞ্চলত পৰেগৈ। 

উত্তৰ দিশত চাহাৰা মৰুভূমি ইজিপ্তৰ ভূমধ্য সাগৰ আৰু লিবিয়াৰ কিছু অংশ পৰ্যন্ত বিস্তৃত হৈ আছে। কিন্তু  আৰু  অঞ্চলত ই উত্তৰ আফ্ৰিকাৰ ভূমধ্য সাগৰীয় বনাঞ্চল আৰু কাঁইটীয়া অৰণ্যৰ সীমা স্পৰ্শ কৰি আছে। আমেৰিকাৰ প্ৰখ্যাত উদ্ভিদবিজ্ঞানী ফ্ৰেংক হুৱাইট ৰ মাপকাঠী আৰু ভূগোলবিদ ৰবাৰ্ট কেপটৰে  ৰ মন্তব্য অনুসৰি চাহাৰা মৰুভূমিৰ উত্তৰ সীমাই খেজুৰ খেতি  ৰো উত্তৰ সীমা সূচায়। 

দক্ষিণে, চাহাৰাক শুস্ক ক্ৰান্তীয় চাভানা অঞ্চল  চাহেল  এ আবৰি আছে। এই সীমাই  গোটৰ মৰুভূমি অঞ্চলত বাচি থকাৰ বাবেঅভিযোজিত  > নামৰ উদ্ভিদবিধৰ বিস্তৃতিৰ দক্ষিণ সীমাও সূচায়।  জলবায়ুৰ তথ্য অনুসৰি চাহাৰা মৰুভূমিৰ দক্ষিণ সীমাত  বাৰ্ষিক অধঃক্ষেপ  ৰ পৰিমাণ প্ৰায় ১৫০ মিমি আইছাইট। 

জলবায়ু
চাহাৰা মৰুভূমিৰ জলবায়ুৰ বিগত কেইবাটাও দশকত বহুতো পৰিৱৰ্ত্তনৰ মাজেদি বৰ্তমানৰ অৱস্থা পাইছেহি।  ইয়াৰ কাৰণ হিচাপে পৃথিৱীৰ ২২ ° আৰু ২৪.৫° মাজত ঘটা পৰিৱত্তৰ্ন ৰ ফলত হোৱা ৪১০০০ বছৰৰ মূৰে মূৰে হোৱা এটা চক্ৰৰ পৰিণতি বুলি জানিব পৰা গৈছে।      এই চক্ৰৰ ব্যৱধানত চাহাৰাৰ জলবায়ুৰো শুকান  আৰু সেমেকা  জলবায়ুলৈ পৰিৱৰ্ত্তন ঘটে। বৰ্তমান (২০০০ এ ডি) চাহাৰাৰ জলবায়ু শুস্ক  হৈ আছে। কিন্তু ১৫০০০ বছৰ (১৭০০০ এ ডি)ৰ পিছত চাহাৰা মৰুভূমি সেমেকা জলবায়ুৰ বাবে পুনৰ সেউজ হৈ পৰিব বুলি ধাৰণা কৰা হয়। 

বিশ্বৰ ভিতৰতে চাহাৰা মৰুভূমিৰ জলবায়ু দুৰূহ । চাহাৰা মৰুভূমিৰ উত্তৰপূবীয় বতাহে প্ৰায়ে বালিৰ ধুমুহা  আৰু ধূলিৰ ঘূৰ্ণী বতাহ  ৰ সৃষ্টি কৰে। এই ধুমুহাক ভূমধ্য সাগৰীয় অঞ্চলত চিৰক  বুলি কোৱা হয়। ই উত্তৰ আফ্ৰিকা আৰু দক্ষিণ ইউৰোপত প্ৰায়ে হাৰিকেনৰ গতি লাভ কৰে। চাহাৰাৰ প্ৰায় আধা অংশত ২০ মিমি (০.৭৯ ইঞ্চি) তকৈ কম বাৰ্ষিক বৰষুণ হয়। বাকী অংশত বাৰ্ষিক বৰষুণৰ পৰিমাণ প্ৰায় ১০০ মিমি ( ৩.৯ ইঞ্চি)। 

শেহতীয়া তথ্য অনুসৰি চাহাৰা মৰুভূমি আৰু আশে পাশে থকা অঞ্চলসমূহ বাৰ্ষিক বৰষুণৰ পৰিমাণ বৃদ্ধি পোৱাৰ ফলত ক্ৰমান্বয়ে সেউজ হৈ আহিবলৈ ধৰিছে। ছেটেলাইটৰ পৰা টোলা চিত্ৰসমূহে ১৯৮২ ৰ পৰা ২০০২ চনৰ ভিতৰত চাহেল অঞ্চলৰ বহুতো ঠাই ক্ৰমাগতভাৱে সেউজীয়া হৈ অহাৰ প্ৰমাণ দিছে। 

জীৱকুল
চাহাৰা মৰুভূমিত সচৰাচৰ দেখা পোৱা প্ৰাণীৰ ভিতৰত পোহনীয়া উট  আৰ ছাগলী আদিয়ে প্ৰধান। শুকান ঠাইত থকাৰ বাবে বিশেষভাবে অভিযোজিত আৰু দুৰন্ত গতিৰ বাবে অঘৰী  বসবাসকাৰী সকলে এই উটসমূহেই ব্যৱহাৰ কৰে। 

ইয়াত দেখা পোৱা ডেথষ্টকাৰ  বৃশ্চিক  ৰ দৈৰ্ঘ্য ১০ ছেমি পৰ্যন্ত হব পাৰে বুলি জনা যায়। ইয়াৰ বিষত অতিকৈ ক্ষতিকৰ এজিটক্সিন  আৰু স্কাইলেটক্সিন  থাকে। 

চাহাৰা মৰুভূমিত বিভিন্ন প্ৰকাৰৰ শিয়াল যেনে  ,   আৰু ü  আদি দেখা পোৱা যায়। ইয়াত দেখা পোৱা এডেস্ক  নামৰ বৃহৎ আকাৰৰ ছাগলীজাতীয় প্ৰাণী  বিধে পানী নোখোৱাকৈ মৰুভূমিত এবছৰ পৰ্যন্ত কটাব পাৰে বুলি জনা যায়। তদুপৰি ইয়াত পোৱা  ,  আৰু   আদি প্ৰাণীয়ে পানী অবিহনে বহু দিন কটাব পাৰে। 

চাহাৰাৰ চিতাবাঘ  প্ৰধানকৈ এলগেৰিয়া , টগ ,নিগাৰ , মালি , বেনিন , আৰু বুৰকিনা ফেচ  আদি অঞ্চলত দেখা পোৱা যায়। তথ্য অনুসৰি বৰ্তমান কেৱল ২৫০টা এনে পূৰ্ণবয়স্ক চিতা বাঘ বাকী ৰৈছেগৈ।

এই প্ৰাণীসমূহৰ উপৰিও চাহাৰাত দেখা পোৱা অন্য কিছুমান প্ৰাণী হৈছে  , , , আৰু   ,। চৰাইৰ ভিতৰত অষ্ট্ৰিস চৰাই,   আৰু  । 

চাহাৰাৰ কেন্দ্ৰভাগত প্ৰায় পাচশ বিধ বিভিন্ন প্ৰজাতিৰ উদ্ভিদ থকাৰ কথা জনা যায়। ইয়াৰ ভিতৰত একেচিয়া , , , কাইঁতীয়া গুল্ম জাতীয় উদ্ভিদ, ঘাঁহ আদিয়ে প্ৰধান। ইয়াৰ উদ্ভিদ সমূহে বৰষুণ নোহোৱা শুস্ক পৰিবেশত জীয়াই থাকিব পৰাকৈ বিশেষভাৱে অভিযোজিত। তদুপৰি বতাহ বা বালিৰ ধুমুহাত ভাঙি নপৰিবলৈ শিপাই দলৈকে খামুচি ধৰি ৰখা, ডাঠ কাণ্ডত পানী জমা কৰি ৰখা আদি অভিযোজন দেখা যায়। 

বসবাসকাৰী

চাহাৰাত বসবাস কৰা লোকসমূহৰ মাজত বিভিন্ন আৰবীয় মূলৰ কথিত ভাষা প্ৰচলিত। 
পশ্চিম ইজিপ্তৰ পৰা মৰক্কলৈ প্ৰধানত বাৰবাৰ  লোকসকলক দেখা পোৱা যায়। চাহাৰাৰ কেন্দ্ৰীয় ভাগত ট্যুৰেগ  লোকসকলক দেখা পোৱা যায়। 

   

   

গোলাঘাট বাণিজ্য মহাবিদ্যালয় ৰ জ্যোতি নগৰত স্থাপিত উজনি অসমৰ এক আগশাৰীৰ শিক্ষানুষ্ঠান। ১৯৭২ চনৰ ৯ অক্টোবৰত মহাবিদ্যালয়খন প্ৰতিষ্ঠা কৰা হৈছিল।  অধীনৰ এই মহাবিদ্যালয়খনত বাণিজ্য আৰু কলা দুয়োটা শাখাতে উচ্চতৰ মাধ্যমিক, স্নাতক আৰু স্নাতকোত্তৰ পাঠ্যক্ৰমৰ প্ৰচলন আছে। 

 ইতিহাস 
১৯৭২ চনৰ ৯ অক্টোবৰত প্ৰথমে গোলাঘাটৰ দেৱৰাজ ৰয় মহাবিদ্যালয়ৰ সহযোগত গোলাঘাট বাণিজ্য মহাবিদ্যালয় স্থাপিত হৈছিল। দেৱৰাজ ৰয় মহাবিদ্যালয়ৰ তদানীন্তন অধ্যক্ষ ড০ মোহিনী কুমাৰ শইকীয়াই দেৱৰাজ ৰয় মহাবিদ্যালয়ৰ চৌহদতে গোলাঘাট বাণিজ্য মহাবিদ্যালয় পাঠদানৰ সুবিধা কৰি দিছিল। ১৯৭৩ চনৰ ২ নৱেম্বৰত মহাবিদ্যালয়খন বৰ্তমানৰ স্থানলৈ স্থানান্তৰ কৰা হয়।                                                                                       

মহাবিদ্যালয়খন প্ৰতিষ্ঠা কৰাৰ ক্ষেত্ৰত প্ৰতিষ্ঠাপক অধ্যক্ষ পুনাৰাম নেওগকে ধৰি বিভিন্নজনে অৱদান আগবঢ়াইছিল। প্ৰতিষ্ঠাপক প্ৰবক্তাসকল, দাতা তথা গোলাঘাটৰ ৰাইজৰ অৱদান, যত্ন তথা সহায়ৰ ফলশ্ৰুতিত মহাবিদ্যালয়খন আগবাঢ়ি যাবলৈ সক্ষম হৈছিল। মহাবিদ্যালয়খনৰ প্ৰতিষ্ঠাপক অধ্যক্ষ পুনাৰাম নেওগে ১৯৯৫ চনৰ ৩১ ডিচেম্বৰত অৱসৰ গ্ৰহণ কৰে।

 শৈক্ষিক বিষয় 
গোলাঘাট বাণিজ্য মহাবিদ্যালয়ত বাণিজ্য আৰু কলা দুয়োটা শাখাৰ উচ্চতৰ মাধ্যমিক শ্ৰেণীৰ উপৰিও অসমীয়া, ইংৰাজী, হিন্দী, ভূগোল বিজ্ঞান, ৰাজনীতি বিজ্ঞান, বুৰঞ্জী, শিক্ষা, অৰ্থনীতি, মেনেজমেন্ট, ফাইনেন্স, বেংকিং এণ্ড ইন্সিওৰেন্স আৰু মানৱ সম্পদ পৰিচালনা বিষয়ত স্নাতক অনাৰ্চ পাঠ্যক্ৰমৰ প্ৰচলন আছে। তাৰ লগতে  বাণিজ্য বিভাগ আৰু অসমীয়া বিভাগত স্নাতকোত্তৰ ডিগ্ৰী গ্ৰহণৰ সুবিধা আছে। ইবিলাকৰ উপৰিও মহাবিদ্যালয়খনত বিভিন্ন কেৰিয়াৰমুখী পাঠ্যক্ৰমৰ প্ৰচলন আছে।

১. কেৰিয়াৰ অৰিয়েণ্টেড পাঠ্যক্ৰম  

 পৰ্যটন 
 বীমা 
 বেংকিং 
 ইকমাৰ্চ বিশ্ব বাণিজ্য 
 বৈদেশিক মুদ্ৰা 
 খুচুৰা বিক্ৰী 
 চাহ পৰিচালনা 

২. চাৰ্টিফিকেট  পাঠ্যক্ৰম  

 ক্ষুদ্ৰ ব্যৱসায় ব্যৱস্থাপনা
 মানৱ সম্পদ ব্যৱস্থাপনা
 খুচুৰা বিপণন ব্যৱস্থাপনা

 বিভাগসমূহ 
মহাবিদ্যালয়খনত বিভিন্ন শৈক্ষিক বিভাগ আছে। এই বিভাগসমূহে বাণিজ্য আৰু কলা শাখাত অনাৰ্চ তথা  আন আন পাঠ্যক্ৰম আগবঢ়ায়। মহাবিদ্যালয়খনৰ শৈক্ষিক বিভাগসমূহ হ’ল

  বিভাগ
 বাণিজ্য বিভাগ
 মানৱ সম্পদ ব্যৱস্থাপনা বিভাগ
  আৰু বীমা বিভাগ
 বিপণন বিভাগ
 ব্যৱসায় ব্যৱস্থাপনা বিভাগ
 কম্পিউটাৰ বিজ্ঞান বিভাগ
 ইংৰাজী বিভাগ
  বিভাগ
 শিক্ষা বিভাগ
 ভূগোল বিভাগ
 ৰাজনীতি বিজ্ঞান বিভাগ
 ইতিহাস বিভাগ
 গণিত আৰু পৰিসংখ্যা বিভাগ
  বিভাগ
 অৰ্থনীতি বিভাগ
 আইন বিভাগ

 স্বীকৃতি 
গোলাঘাট বাণিজ্য মহাবিদ্যালয়ে ২০২৩ চনত ৰ  মূল্যায়নত  গ্ৰেড লাভ কৰিছে। 

চুৱাৰ উত্তৰ ভাৰতৰ উত্তৰ প্ৰদেশ ৰাজ্যৰ ৰামপুৰ জিলাৰ এখন মহানগৰ আৰু পৌৰ সভা।

ভৌগোলিক অৱস্থান
চুৱাৰৰ অৱস্থিতি হৈছে। সাগৰ পৃষ্ঠৰ পৰা ইয়াৰ উচ্চতা ২১৪ মিটাৰ (৭০২ ফুট)।

জনগাঁথনি
২০০১ চনৰ লোকপিয়লঅনুসৰি চুৱাৰৰ জনসংখ্যা ২৬,১৪২। ইয়াৰে পুৰুষ ৫৩% আৰু মহিলা ৪৩%। চুৱাৰৰ গড় সাক্ষৰতাৰ হাৰ ২৮%। ৰাষ্ট্ৰীয় গড় সাক্ষৰতা ৫৯.৫% তকৈ ই বহু কম। পুৰুষৰ সাক্ষৰতাৰ হাৰ ৩৪% আৰু মহিলাৰ ২০%। চুৱাৰত মুঠ জনসংখ্যাৰ ১৮% ৬ বছৰৰ অনুৰ্ধৰ শিশু। 

মাছৰ পেটুৰ ব্যঞ্জন অসমীয়া লোকৰ এক জনপ্ৰিয় খাদ্য। প্ৰধানতঃ থলুৱা মাছৰ পেটু খাদ্য হিচাপে গ্ৰহণ কৰা হয়। ইয়াক ভাজি বা  প্ৰস্তুত কৰা হয় আৰু ভাতৰ লগত পৰিবেশন কৰা হয়। সৰু মাছ যেনে পুঠি, কাৱৈ, খলিহনা আদি আৰু ডাঙৰ জাতৰ মাছ যেনে ৰৌ, বাহু বা ভকুৱা, বৰালি আদি মাছৰ পেটুৰে ব্যঞ্জনসমূহ প্ৰস্তুত কৰা হয়। ই অসমীয়া খাদ্যাভ্যাসৰ এক অবিচ্ছেদ্য অংগ।

মাছৰ পেটুৰ সোৱাদ  ঘনীভূত আৰু শক্তিশালী আৰু সুগন্ধি বুলি বৰ্ণনা কৰা হয়। মাছৰ পেটুৰ ছিদ্ৰযুক্ত গঠনে ইয়াক লগৰ উপকৰণসমূহৰ সোৱাদ গ্ৰহণ কৰিবলৈ অনুমতি দিয়ে, যাৰ ফলত খাদ্যৰ সামগ্ৰিক সোৱাদ বৃদ্ধি পায়।  মাছৰ পেটুৱে কেনেকৈ প্ৰস্তুত কৰা হয় তাৰ ওপৰত নিৰ্ভৰ কৰি এক অমসৃণ বিপৰীতমুখীতা দিব পাৰে।

ভিন্নতা
সাধাৰণতে মাছৰ পেটুৰ ৰন্ধন প্ৰকৰণৰ বাবে সৰু, ডাঙৰ দুয়োবিধ মাছৰ পেটু ব্যৱহাৰ কৰা হয়। আমদানিকৃত মাছৰ সলনি পৰাপক্ষত থলুৱা মাছ এইক্ষেত্ৰত বাছনি কৰা হয়। মাছৰ পেটুৰ ব্যঞ্জন প্ৰস্তুত কৰিবসলৈ প্ৰথমে মাছৰ পেটুখিনি নিমখ আৰু পানীৰে ভালদৰে পৰিষ্কাৰ কৰি লোৱা হয়। বহুক্ষেত্ৰত মাছৰ তেল অংশ আৰু কণীও ইয়াত যোগ দিয়া হব পাৰে। মাছৰ পেটু অসমত সাধাৰণতে তিনিধৰণে ৰন্ধা হয় ভাতৰ সৈতে পেটু ভজা, বেঙেনাৰ সৈতে  পেটু ভজা আৰু পিঠাগুড়িৰ সৈতে পাতত দিয়া।
ভাতৰ সৈতে ভজা

মাছৰ পেটুৰ এক জনপ্ৰিয় ৰন্ধন প্ৰণালী হল ভাতৰ লগত ভজা। ইয়াক ভাতৰ লগত বা সুদাকৈয়ো খাব পাৰি। ইয়াৰ বাবে মূল উপকৰণ হল মাছৰ পেটু আৰু ৰন্ধা ভাত। সাধাৰণতে আগদিনা ৰৈ যোৱা ভাত ইয়াত ব্যৱহাৰ কৰা হয়। ইয়াৰ সৈতে নিমখ, হালধি, জলকীয়া, পিয়াজ আদি দি প্ৰথমে পেটুখিনি তেলত ভজা হয়।  পেটুখিনি সিজাৰ পিছত ইয়াত ৰান্ধি থোৱা ভাত মিহলাই আকৌ কিছু সময় ভজা হয়। ইয়াৰ পিছত এই ব্যঞ্জন পৰিবেশনৰ বাবে প্ৰস্তুত হৈ উঠে। ইয়াক এক প্ৰকাৰৰ ফ্ৰাইড ৰাইচ বুলিও কব পাৰি।

বেঙেনাৰ সৈতে ভজা
এই ব্যঞ্জনৰ মূল উপকৰণ হল মাছৰ পেটুৰ লগতে বেঙেনা। ইয়াত মাছৰ পেটুখিনি নিমখ, হালধি, জলকীয়া আদি দি তেলত ভাজি লোৱা হয়। বেঙেমাবোৰ টুকুৰা ক

কৰি কাটি লোৱা হয়। আধা ভজা হলে টুকুৰাটুকুৰকৈ কটা বেঙেনা দি সম্পুৰ্ণকৈ ভাজি লোৱা হয়। বেঙেনাসমূহ বিভিন্ন প্ৰজাতিৰ হব পাৰে। ইয়াৰ পিছত পেটু ভজা পৰিবেশন কৰা হয়।
পিঠাগুড়িৰ সৈতে পাতত দিয়া
এই প্ৰণালীত মাছৰ পেটু টুকুৰা কৰি নিমখ, কেঁ‌চা জলকীয়া কুটা, নহৰু, পিয়াজ কুটা, মানধনিয়া আৰু মিঠাতেল পিঠাগুড়িৰ সৈতে সানি এক আটা মথা সদৃশ মিশ্ৰণ তৈয়াৰ কৰা হয়। এই মিশ্ৰণটো কলপাতেৰে মেৰিয়াই তাৱা বা আঙঠাৰ তাপত সেকা হয়। সিজাৰ পিছত ইয়াক উলিয়াই টুকুৰা কৰি পৰিবেশন কৰা হয়।


 অন্যান্য প্ৰকৰণ 
এই তিনিবিধ প্ৰকৰণৰ উপৰিও মাছৰ পেটুৰ আন কিছুমান ৰেচিপিও পোৱা যায়। ইয়াৰে এটা হৈছে পচলাৰ সৈতে মাছৰ মূৰ আৰু পেটুৰ জ্বলা ভাজি। এই প্ৰকৰণত মাছৰ মূৰ, তল আৰু পেটু অংশ কলৰ পচলাৰ সৈতে প্ৰচুৰ পৰিমাণে জলকীয়া দি ভাজি খোৱা হয়।

আচাৰ্য ছাৰ প্ৰফুল্ল চন্দ্ৰ ৰায় ( ২ আগষ্ট ১৮৬১;– ১৬ জুন ১৯৪৪) এগৰাকী ভাৰতীয় ৰসায়ন বিজ্ঞানী, শিক্ষাবিদ, ইতিহাসবিদ, উদ্যোগপতি আৰু জনহিতৈষী ব্যক্তি আছিল। তেওঁ ৰসায়ন বিজ্ঞানৰ প্ৰথম আধুনিক ভাৰতীয় গৱেষণা প্ৰতিষ্ঠান স্থাপন কৰিছিল। তেওঁক ভাৰতীয় ৰাসায়নিক বিজ্ঞানৰ পিতৃ বুলি গণ্য কৰা হয়।

যুক্তৰাজ্যৰ প্ৰতিষ্ঠিত ৰয়েল ছচাইটি অফ কেমিষ্ট্ৰিয়ে তেওঁৰ জীৱন আৰু কৰ্মক সন্মান জনাই প্ৰথম বাৰৰ বাবে ইউৰোপৰ বাহিৰত ৰাসায়নিক চিহ্নস্থান হিচাপে সন্মানিত কৰিছিল। তেওঁ ভাৰতৰ প্ৰথম ফাৰ্মাকিউটিকেল কোম্পানী বেংগল কেমিকেল এণ্ড ফাৰ্মাকিউটিকেল প্ৰতিষ্ঠা কৰিছিল। তেওঁ এ হিষ্ট্ৰী অফ হিন্দু কেমিষ্ট্ৰি ফ্ৰম দা আৰ্লিয়েষ্ট টাইম্ছ টু দা মিডিল অফ ছিক্সটিন চেন্সউৰী নামৰ ৰসায়ন বিজ্ঞানৰ ইতিহাসমূলক গ্ৰন্থ ৰচনা কৰিছিল।

 জন্ম আৰু পৰিচয় 
২ আগষ্ট ১৮৬১ চন, খুনলা, বেঙ্গল প্ৰেসিডেন্সী (বৰ্তমান বাংলাদেশৰ অন্তৰ্গত)
পিতৃ হৰিশ্বন্দ্ৰ ৰায়। এজন জমিদাৰ আৰু শিক্ষাবিদ। মাতৃৰ নাম ভুৱনমোহিনী দেৱী।
১৯৪৪ চনৰ ১৬ জুনত তেওঁৰ পৰলোকপ্ৰাপ্তি ঘটে।
 শিক্ষাজীৱন 
১৮৮২ চনত কলিকতাৰ মেট্ৰপলিটান কলেজ (বৰ্তমান বিদ্য়াসাগৰ কলেজ)ৰপৰা এফ.এ. পৰীক্ষাত উত্তীৰ্ণ হয়। পাছত কলিকতাৰ প্ৰেছিডেন্সী কলেজত স্নাতক শাখাত নামভৰ্তি কৰে যদিও গ্ৰীলখ্ৰীষ্ট বৃত্তিলৈ স্কটলেণ্ডৰ এডিনবাৰ্গ বিশ্ববিদ্যালয়ত নামভৰ্তি কৰি তাৰপৰাই বিএছচি ডিগ্ৰী লাভ কৰে।
এডিনবাৰ্গ বিশ্ববিদ্যালয়ৰ পৰা গন্ধকৰ সৈতে লো নিকেল আদিৰ ধাতুৰ যৌগ সম্পৰ্কে গৱেষণা কৰি পি.এইছ.ডি উপাধি লাভ। তেওঁৰ গৱেষণাৰ বিষয় আছিল              ।

 কৰ্মজীৱন আৰু অৱদান 
কলিকতাৰ প্ৰেছিডেন্সী কলেজৰ ৰসায়ন বিজ্ঞান বিভাগত অধ্যাপক ৰূপে যোগদান। আচাৰ্য জগদীশ চন্দ্ৰ বসুৰ লগত যুটীয়াভাৱে গৱেষণা কৰ্মত মনোনিৱেশ কৰে। বেংগল কেমিকেলছ এণ্ড ফাৰ্মাছিউটিকেল ওৱৰ্কছৰ প্ৰতিষ্ঠা কৰে। তেওঁৰ প্ৰধান আৱিষ্কাৰৰ ভিতৰত ১৮৯৬ চনত কৰা মাৰকিউৰাছ নাইট্ৰাইটৰ আৱিষ্কাৰ। হিন্দু ৰসায়ন ইতিহাস নামৰ গ্ৰন্থ প্ৰণয়ন। গ্ৰন্থখন মূলত হিন্দু আযুৰ্বেদ, চৰক, সুশ্ৰুত, নাগাৰ্জুন আদি প্ৰাচীন ভাৰতীয় ৰসাসনবিদসকলৰ ৰচিত গ্ৰন্থসমূহ, বেদপুৰাণ, তন্ত্ৰ, ইতিহাস, কাব্য, দশৰ্ন আদি সকলো শাস্ত্ৰৰ মূল তত্ত্বসমূহৰ প্ৰণালীবদ্ধ বিৱৰণ।

 উল্লেখযোগ্য সন্মান 
১৯১১ চনত ডাৰহাম বিশ্ববিদ্যালয়ে সন্মানীয় পিএইছ.ডি উপাধি প্ৰদান কৰে। ১৯৩৬ চনত ঢাকা বিশ্ববিদ্যালয়, পৰৱৰ্তী কালত মহীশূৰ আৰু বেনাৰস বিশ্ববিদ্য়ালয়ৰ পৰা ডক্টৰেট উপাধি লাভ কৰে। ১৯১৯ চনত বৃট্ৰিছ চৰকাৰৰ পৰা নাইট উপাধি লাভ কৰে। ১৯১২         , ১৯০২ ফেলো অফ ক্যেমিক্যাল সোসাইটি (এফ.সি.এস.), ১৯৩৫ ভাৰতীয় জাতীয় বিজ্ঞান একাডেমীৰ প্ৰতিষ্ঠাতা সদস্য (এফ.এন.আই.), ১৯৪৩ ইণ্ডিয়ান এচোচিয়েছন ফৰ দ্য কালটিভেছন অব চাইন্সৰ সদস্য (এফ.আই.এ.এস.) আদি সন্মান লাভ কৰে।

 সামাজিক জীৱন 
তেওঁ এজন সমাজ সেৱকো। স্বদেশ সেৱা, দৰিদ্ৰতা অৱসানৰ হকে বিভিন্ন কামকাজত জড়িত হৈছিল। তেওঁ বস্ত্ৰ সমস্যা সমাধানৰ বাবে সমগ্ৰ দেশৰ ঘৰে ঘৰে যঁতৰ প্ৰচলনৰ প্ৰবক্তা আছিল। এসময়ত উত্তৰ বংগত হোৱা প্ৰলয়ংকাৰী বানপানীৰ সময়ত তেওঁ অৰ্থ সংগ্ৰহ কৰি দুৰ্গতসকলক সহায় কৰিছিল। তেতিয়াৰপৰা তেওঁ পৰমবন্ধু ৰূপে পৰিচিত হয়।

ৰাহত ফটেহ আলি খান (; উৰ্দু راحت فتح علی خان; জন্ম ৯ ডিচেম্বৰ ১৯৭৪)  এগৰাকী পাকিস্তানী গায়ক। তেওঁ মুখ্যতঃ কাৱালী আৰু চুফী ভক্তিমূলক সংগীত পৰিৱেশন কৰে। খান  প্ৰখ্যাত আৰু সৰ্বাধিক উপাৰ্জন কৰা গায়কসকলৰ মাজৰ এজন। তেওঁ ফাৰুক ফটেহ আলি খানৰ পুত্ৰ, কাৱালী গায়ক ফটেহ আলি খানৰ নাতি আৰু  ভতিজা। কাৱালীৰ উপৰিও, তেওঁ গজল আৰু অন্যান্য ফিল্মী সংগীত পৰিৱেশন কৰে। তেওঁ হিন্দী চিনেমা আৰু পাকিস্তান চলচ্চিত্ৰ উদ্যোগৰ এগৰাকী নেপথ্য  গায়ক হিচাপেও জনপ্ৰিয়।

প্ৰাৰম্ভিক জীৱন
 পঞ্জাৱৰ ফয়সলাবাদৰ কাৱাল আৰু শাস্ত্ৰীয় গায়কসকলৰ এটা পাঞ্জাৱী পৰিয়ালত ৰাহতৰ জন্ম হৈছিল। তেওঁ ফাৰুক ফটেহ আলি খানৰ পুত্ৰ, ফটেহ আলি খানৰ নাতি আৰু কিংবদন্তি কাৱালী গায়ক  ভতিজা। 

ৰাহতে খুব কম বয়সৰ পৰাই সংগীতৰ প্ৰতি অনুৰাগ প্ৰকাশ কৰিছিল আৰু তিনি বছৰতকৈও কম বয়সৰপৰা প্ৰায়ে তেওঁৰ খুৰাক আৰু দেউতাকৰ সৈতে গান গাইছিল। সাত বছৰ বয়সৰ পৰা, তেওঁক তেওঁৰ খুৰাক  কাৱালী গীত গোৱা আৰু পৰিৱেশন কৰাৰ প্ৰশিক্ষণ লৈছিল।

কৰ্মজীৱন
ৰাহতে ন বছৰ বয়সত, তেওঁৰ ককাকৰ মৃত্যু বাৰ্ষিকীত প্ৰথমবাৰৰ বাবে ৰাজহুৱা প্ৰদৰ্শন কৰিছিল। পোন্ধৰ বছৰ বয়সৰ পৰা, তেওঁ  প্ৰখ্যাত কাৱালী গোটৰ এক অবিচ্ছেদ্য অংশ হৈ পৰে আৰু ১৯৮৫ চনত খুৰাকৰ সৈতে তেওঁ গীত পৰিৱেশনৰ বাবে ইউ কে ভ্ৰমণ কৰে। কাৱালী গোৱাৰ উপৰিও বিভিন্ন সংগীতানুষ্ঠানত তেওঁ একক গীত পৰিৱেশন কৰিছিল।

তেওঁ ‘পাপ’ (২০০৩) চলচ্চিত্ৰত গোৱা মন কি লগন গীতটিৰ জৰিয়তে বলীউডত নেপথ্য গায়ক হিচাপে আত্মপ্ৰকাশ কৰে।

২০১২ চনৰ এপ্ৰিল মাহত ৰাহতে ইউ কে ভ্ৰমণ কৰি ৱেম্বলি এৰেনা আৰু মানচেষ্টাৰ এৰেনাত সংগীত পৰিৱেশন কৰে, এই অনুষ্ঠানটো প্ৰায় ২০,০০০ দৰ্শকে উপভোগ কৰিছিল আৰু ই সৰ্বাধিক টিকট বিক্ৰীৰ অভিলেখ সৃষ্টি কৰিছিল।
 
ৰাহতৰ ২০১৪ চনত মুক্তি পোৱা বেক টু লাভ এলবামৰ জৰুৰী থা গীতটো আছিল  প্ৰথমটো অচলচ্চিত্ৰীয় মিউজিক ভিডিঅ’, যিটোৱে দুবছৰত ১০০ মিলিয়ন আৰু মুক্তিৰ তিনি বছৰৰ পিছত ইউটিউবত ২০০ মিলিয়ন দৰ্শক লাভ কৰিছিল। বৰ্তমান এই ভিডিঅ’টোৰ দৰ্শনকাৰীৰ সংখ্যা এক বিলিয়নতকৈও বেছি।  তেওঁ নেচকেফে বেচমেণ্টৰ হৈ লিঅ’ ভাতৃদ্বয়ৰ সৈতে নিয়মীয়াকৈ ভ্ৰমণ কৰি আছে।

চাউণ্ডট্ৰেক আৰু কলাব’ৰেচন
ৰাহতে তেওঁৰ খুৰাক  অধীনত আমেৰিকান ৰক বেণ্ড পাৰ্ল জেমৰ এডি ভেড্ডাৰৰ সহযোগত ১৯৯৫ চনৰ হলিউড চলচ্চিত্ৰ ডেড মেন ৱাকিংৰ চাউণ্ডট্ৰেকত কাম কৰে। ২০০২ চনত, তেওঁ অৰ্কেষ্ট্ৰা আৰু চলচ্চিত্ৰ সংগীতৰ  ৰচয়িতা জেমছ হৰ্ণাৰৰ সহযোগত দ্য ফোৰ ফেয়াৰছ চাউণ্ডট্ৰেকত কাম কৰিছিল। 

টেলিভিছন
তেওঁ  সৈতে ছ’টে ওস্তাদ নামৰ অনুষ্ঠানটোৰ বিচাৰক কৰিছিল। ২০০৮ চনত এন ডি টিভি ইমাজিনৰ গায়ক ৰিয়েলিটি শ্ব জুনুনৰ তেওঁ অন্যতম বিচাৰক আছিল।

ন’বেল শান্তি বঁটা কনচাৰ্ট
২০১৪ চনৰ  প্ৰদান অনুষ্ঠানৰ কনচাৰ্টলৈ আমন্ত্ৰণ জনোৱা ৰাহত প্ৰথমগৰাকী পাকিস্তানী শিল্পী আছিল। তেওঁ  আটাইতকৈ স্মৰণীয় কাৱালী তুম্‌হে দিল্লেগী আৰু মষ্ট কলন্দৰ পৰিৱেশন কৰিছিল আৰু আও পৰহাও গাইছিল।

স্বীকৃতি
ৰাহতে তেওঁৰ গায়কীৰ বাবে ফিল্ম ফেয়াৰ বঁটা, আইফা এৱাৰ্ড, ষ্টাৰ স্ক্ৰীণ এৱাৰ্ডকে ধৰি মুঠ ২৭টি বঁটা লাভ কৰিছে আৰু অন্য ১৮টা বঁটাৰ বাবে মনোনয়ন লাভ কৰিছিল। ২০১৯ চনৰ ২৬ জুন তাৰিখে অক্সফৰ্ড বিশ্ববিদ্যালয়ে তেওঁক সংগীতৰ সন্মানীয় ডক্টৰেট ডিগ্ৰী প্ৰদান কৰে।

অসমৰ নগাঁও জিলাৰ কলিয়াবৰ ব্লকৰ বেচেলেমাৰী গাঁৱত অৱস্থিত পশ্চিম কলিয়াবৰ উচ্চ মাধ্যমিক বিদ্যালয় (পশ্চিম কলিয়াবৰ হাইস্কুল বুলিও জনা যায়) এখন সহশৈক্ষিক বিদ্যালয়। ১৯৭২ চনত প্ৰতিষ্ঠা হোৱা এইখন বিদ্যালয়ক শিক্ষা বিভাগে পৰিচালনা কৰে। বিদ্যালয়খনত প্ৰথম শ্ৰেণীৰ পৰা দশম শ্ৰেণীলৈকে শিক্ষা প্ৰদান কৰা হয় আৰু ইয়াৰ লগত সংলগ্ন প্ৰাক প্ৰাথমিক শাখা আছে। বিদ্যালয়খনত শিক্ষাৰ মাধ্যম অসমীয়া।

আন্তঃগাঁথনি
বিদ্যালয়খনত ক্ৰিকেট, বাস্কেটবল, ভলীবল, টেবুল টেনিছ, বেডমিণ্টন, আৰু অন্যান্য খেলৰ কাৰণে এখন খেলপথাৰ আছে।

শিক্ষাবিদ
এই বিদ্যালয়খন মাধ্যমিক শিক্ষা ব’ৰ্ড, অসম ৰ সৈতে জড়িত আৰু এখন উচ্চতৰ মাধ্যমিক বিদ্যালয়। 

স্থান আৰু যোগাযোগ
পশ্চিম কলিয়াবৰ উচ্চ মাধ্যমিক বিদ্যালয় গ্ৰাম্য অঞ্চলত অৱস্থিত। 

চিবিএচ ব্ৰড্‌কাষ্টিং ইনকৰ্পৰেশ্যন (চমুকৈ চিবিএচ) আমেৰিকা যুক্তৰাষ্ট্ৰৰ এটি প্ৰধান টেলিভিজন নেটৱৰ্ক। ইয়াৰ আৰম্ভণি ঘটিছিল এটি ৰেডিঅ' নেটৱৰ্ক ৰূপে। চিবিএচ নামতো আহে ইয়াৰ আগৰ নাম কলম্বিয়া ব্ৰড্‌কাষ্টিং চিষ্টেমৰ প্ৰাৰম্ভিক বৰ্ণকেইটাৰ পৰা। ইয়াৰ লগটোৰ আকৃতি চকুৰ দৰে বাবে মাজে সময়ে ইয়াক আই (চকু) নেটৱৰ্ক নামেৰেও চিহ্নিত কৰা হয়। 

 টোকা 

শ্বেতা বাসু প্ৰসাদ (, জন্ম ১১ জানুৱাৰী ১৯৯১) হৈছে এগৰাকী ভাৰতীয় কথাছবিৰ অভিনেত্ৰী। শ্বেতাই তেলুগু, তামিল, আৰু হিন্দী ছবিৰ উদ্যোগত নিজকে প্ৰতিষ্ঠিত কৰিছে আৰু ৰাষ্ট্ৰীয় চলচ্চিত্ৰ বঁটাও অৰ্জন কৰিবলৈ সক্ষম হৈছে। ইয়াৰোপৰি শ্বেতা ফিল্মফেয়াৰ বঁটাদাক্ষিণাত্যলৈ মনোনীত হৈছে।

 ব্যক্তিগত জীৱন 
শ্বেতা বাসু প্ৰসাদৰ জন্ম হৈছিল ১৯৯১ চনৰ ১১ জানুৱাৰীত, জামছেদপুৰ (তেতিয়াৰ বিহাৰ আৰু এতিয়াৰ ঝাৰখণ্ড)ত। পৰৱৰ্তী সময়ত শ্বেতাই নিজৰ পৰিয়ালৰ সৈতে মুম্বাইলৈ প্ৰব্ৰজন কৰে। সেই সময়ত তেখেত শিশোৱেই আছিল।

মুম্বাইস্থিত ছাণ্টাক্ৰুজত থকা আৰ.এন.পোড্ডাৰ হাইস্কুলত শ্বেতাই বাণিজ্য শাখাত অধ্যয়ন কৰে আৰু গণমাধ্যম আৰু সাংবাদিকতাত স্নাতক ডিগ্ৰী অৰ্জন কৰে। শ্বেতাই দ্য ইণ্ডিয়ান এক্সপ্ৰেছ কাকতত স্তম্ভলেখক হিচাপেও কিছুদিন কৰ্মনিৰ্বাহ কৰে।

মাকৰ বাসু নামটো শ্বেতাই নিজৰ নামৰ লগত সংযোজন কৰে। ২০১৮ চনৰ ১৩ ডিচেম্বৰ তাৰিখে শ্বেতাই ছবিনিৰ্মাতা ৰোহিত মিট্টালৰ লগত বৈবাহিক জীৱনৰ পাতনি মেলে। অৱশ্যে তেওঁলোকৰ বৈবাহিক জীৱন বেছি দিন নিটিকিল। কিয়নো বিবাহৰ পৰৱৰ্তী বৰ্ষটোতেই অৰ্থাৎ ২০১৯ চনৰ ১০ ডিচেম্বৰ তাৰিখে তেওঁলোকে ইনষ্টাগ্ৰামত বিচ্ছেদ ঘোষণা কৰে।

কৰ্মজীৱন


অতি কম বয়সতেই শ্বেতাই নিজৰ কেৰিয়াৰ আৰম্ভ কৰিছিল। প্ৰথমে টেলিভিছনৰ জৰিয়তে শ্বেতাই অভিনয় জীৱনৰ পাতনি মেলিছিল যদিও অতি সোনকালেই বলিউডত পদাৰ্পণ কৰে। ২০০২ চনত মকড়ী নামৰ ছবিখনত শ্বেতাই অভিষেক কৰে। এইখন ছবিত শ্বেতাই এটা দ্বৈত চৰিত্ৰ ৰূপায়ণ কৰে যাৰ বাবে তেখেতে শ্ৰেষ্ঠ শিশু অভিনেত্ৰীৰ ৰাষ্ট্ৰীয় চলচ্চিত্ৰ বঁটা অৰ্জন কৰে। ৰূপালী পৰ্দাত আহৰণ কৰা এই সফলতাৰ বলত শ্বেতাই কাহানী ঘৰ ঘৰ কী আৰু কৰিশ্মা কা কৰীশ্মাৰ দৰে টেলিভিছন ছিৰিজত অভিনয়ৰ প্ৰস্তাৱ লাভ কৰে। ২০০৫ চনত শ্বেতাৰ অভিনয়দক্ষতা চকুত পৰে পৰিচালক নাগেশ কুকুনুৰৰ। তেখেতে শ্বেতাক ইকবাল নামৰ ছবিখনৰ প্ৰস্তাৱ আগবঢ়ায়। ছবিখনত শ্বেতাই খাদিজা নামৰ চৰিত্ৰটো ৰূপায়ণ কৰে আৰু দৰ্শকৰ মাজত এক পৰিচিতি লাভ কৰে। ছবিখনৰ বাবে তেখেতে পঞ্চম কৰাচী আন্তৰাষ্ট্ৰীয় চলচ্চিত্ৰ মহোৎসৱত শ্ৰেষ্ঠ সহঅভিনেত্ৰীৰ বঁটা লাভ কৰে।

শ্বেতা বাসু গণমাধ্যম আৰু সাংবাদিকতাৰ এগৰাকী স্নাতক। শিক্ষা সমাপ্ত কৰাৰ পাছত তেখেতে ভাৰতীয় ধ্ৰুপদী সংগীতক বিষয় হিচাপে লৈ এখনি তথ্যচিত্ৰ নিৰ্মাণ কৰে। তথ্যচিত্ৰখনত তেখেতে সংগীত উদ্যোগৰ বহুকেইগৰাকী প্ৰসিদ্ধ শিল্পীৰ জীৱন আৰু কৰ্ম সন্নিৱিষ্ট কৰে। এইখন তথ্যচিত্ৰ নিৰ্মাণ কৰিবলৈ শ্বেতাই ২০১২ চনৰ পৰা চাৰিটা বছৰধৰি কাম কৰে। তথ্যচিত্ৰখন শোভা মোদগল, এ. আৰ. ৰহমান, পণ্ডিত শিৱ কুমাৰ শৰ্মা, হৰিপ্ৰসাদ চৌৰাচিয়া, বিশাল ভাৰদ্বাজ, অমিত ত্ৰিবেদী, আমজাদ আলী খানকে ধৰি একাধিক গণ্যমান্য শিল্পীয়ে সমৃদ্ধ কৰে। তথ্যচিত্ৰখনত ভাৰতীয় সংগীতৰ ইতিহাসভিত্তিক এটি দহমিনিটীয়া এনিমেশ্যনো সন্নিৱিষ্ট হয়। ৰুটছ নামৰ এই তথ্যচিত্ৰখন এতিয়া নেটফ্লিক্সত উপলব্ধ।

শ্বেতাই ২০০৮ চনত কোথা বাংগাৰু লোকাম নামৰ ছবিখনৰ জৰিয়তে  ছবিত অভিষেক কৰে। ,  আৰু  ভাষাত শ্বেতাই সৰ্বমুঠ আঠখন ছবিত এতিয়ালৈকে অভিনয় কৰিছে।

শ্বেতাই দ্য টাছখেণ্ট ফাইলছ্ নামৰ এখন উৎকণ্ঠাপূৰ্ণ ড্ৰামা থ্ৰিলাৰ ছবিত এগৰাকী উদীয়মান সাংবাদিকৰ চৰিত্ৰ ৰূপায়ণ কৰে। ভাৰতৰ দ্বিতীয়গৰাকী প্ৰধানমন্ত্ৰী লাল বাহাদুৰ শাস্ত্ৰীৰ দেহাৱসানৰ ওপৰত আধাৰিত এই ছবিখনত শ্বেতাই কেন্দ্ৰীয় প্ৰটাগনিষ্টৰ ভূমিকা পালন কৰে। ছবিখনত আগবঢ়োৱা অভিনয়ৰ বাবে তেখেতে ইতিবাচক চৰ্চা আৰু প্ৰশংসা লাভ কৰে। ২০১৯ চনৰ বক্স অফিচত এই ছবিখনে আশ্চৰ্যসূচকভাৱে সফলতা লাভ কৰে। ছবিখন একেৰাহে পঞ্চাছ দিন চলে।

বঁটা

বাহ্যিক সংযোগ

১৯৯২ বৰ্ষৰ ন'বেল বঁটা বিজয়ীৰ তালিকা



চাউ মিন ভজা নুডল। এই নাম টাইচানিজ ভাষাৰ চাউমিঙৰ ইংৰাজীকৃত ৰূপ। এই খাদ্য প্ৰবাসী চীনাসকলৰ মাজত অতিকৈ জনপ্ৰিয় আৰু ই প্ৰায় চীনা ভোজনালয়সমূহৰ খাদ্য তালিকাৰ অন্তৰ্গত। ই বিশেষকৈ আমেৰিকা যুক্তৰাষ্ট্ৰ, ব্ৰিটেইন, নেপাল, আৰু ভাৰতত জনপ্ৰিয়।

 নাম 
চাউ মিনৰ অৰ্থ ভজা নুডলছ। চাউ মানে ভজা আৰু মিন মানে নুডলছ। চাউ মিন টাইছানিজ ভাষাৰ চাউ মিঙৰ অশুদ্ধ ৰূপ।

 স্থানীয় ৰূপ 

 আমেৰিকান 



আমেৰিকী চীনা খাদ্যত ই এক তেলত ভজা খাদ্য যত নুডলছ, মাংস (প্ৰায় মুৰ্গী, কিন্তু গাহৰী, গৰু, মিছা মাছ, টফু আদিও দিয়া যায়), পিঁয়াজ আৰু আজৱাইন দিয়া হয়। নিৰামিষ আৰু ভেগান চাউ মিনো উপলব্ধ।

 ব্ৰাজিলীয় জাপানী খাদ্য 
চাউ মিন ব্ৰাজিললৈ আনিল জাপানীসকলে। তাত এই খাদ্যক য়াকিচবা বোলা হয়। পিচে জাপানীসকলতকৈ অধিক ইয়াক ব্ৰাজিলীয়সকলে ভক্ষণ কৰে আৰু ই আমেৰিকী সংস্কৰণৰ সৈতে বহু মিলে।

 কেনেডীয় চীনা খাদ্য 
কানাডাত পশ্চিমীকৃত চীনা ভোজনালয়সমূহত ৩ প্ৰকাৰৰ চাউ মিন পোৱা যায়, যি আমেৰিকান সংস্কৰণসমূহতকৈ বেলেগ। কেণ্টনিজ ষ্টাইল চাউ মিন গভীৰকৈ ভজা আৰু তাত মচমচীয়া সোণালী নুডলছ, সেউজীয়া জালুক, মতৰ, বাঁহ গাজ, মিছা মাছ, গাহৰী, মুৰ্গী, গৰু আদি দিয়া হয়। সাধাৰণ চাউ মিন পশ্চিমীয়া চাউ মিনৰ দৰেই, পিচে বীন অধিক থাকে। হংকং ষ্টাইল চাউ মিন গভীৰকৈ ভজা মচমচীয়া সোণালী কণীযুক্ত নুডল্ছৰ ওপৰত দিয়া হয়। জাপানী সকলৰ নিজা সংস্কৰণ কানাডাত পোৱা যায়।

 ভাৰতীয় চীনা খাদ্য 

ভাৰতীয় চীনা, বাংলাদেশী চীনা আৰু পাকিস্তানী চীনা খাদ্যতো চাউ মিন জনপ্ৰিয়। ইয়াক প্ৰথম কলিকতীয়া চীনা সকলে চিনাকী কৰি দিশিল। ইয়াক প্ৰায় হাক্কা বা জুলৰ সৈতে দিয়া হয়। নিৰামিষ সকলৰ বাবে বন্ধা কবি, বাঁহ গাজ, মতৰ, জলকীয়া, গাজৰ আদি থকা সংস্কৰণ পোৱা যায়। কণীযুক্ত চাউ মিনো পোৱা যায়। কলকাতাত নিজা বিশেষ সংস্কৰণ পোৱা যায়, যাক কালকাত্তা চাউ মিন বোলা হয়।

 নেপালী চীনা খাদ্য 

তিব্বতীয়সকলে চাউ মিন নেপাললৈ আনিল। নেৱাৰীসকলে ভাৰতীয় মহযুক্ত আৰু মুৰ্গীযুক্ত চাউমিন গ্ৰহণ কৰে।

 কেৰিবিয়ান চীনা খাদ্য 

 পেৰুৱিয়ান চীনা খাদ্য 
চাউ মিন বৰ্তমান পেৰুৰ মূলসূতিৰ পেৰুৱিয়ান সংস্কৃতিৰ অংগ হৈ পৰিছে। তাত ইয়াক তালাৰিণ চাল্টিয়েড বোলা হয়।

 অষ্ট্ৰেলীয় চীনা খাদ্য 

চন্দ্ৰপ্ৰসাদ শইকীয়া (১৯২৭২০০৬) অসমীয়া সাহিত্য জগতৰ এজন গল্পকাৰ আৰু ঔপন্যাসিক আছিল। ছাত্ৰাৱস্থাতে তেখেতে ভাৰতৰ স্বাধীনতা সংগ্ৰামত যোগ দি কাৰাৰূদ্ধ হৈছিল। কলিকতা বিশ্ববিদ্যালয়ৰ ইংৰাজী বিষয়ত এম.এ. শ‍ইকীয়াই সাংবাদিকতাক বৃত্তি হিচাপে গ্ৰহণ কৰি কৰ্মজীৱনৰ পাতনি মেলে। এখন অসমীয়া তিনিদিনীয়া আৰু এখন দৈনিক কাকতৰ প্ৰতিষ্ঠাপকসম্পাদক চন্দ্ৰপ্ৰসাদ শইকীয়াই অসম প্ৰকাশন পৰিষদৰ সচিব হিচাপে সফলতাৰে কাৰ্যনিৰ্বাহ কৰে। মহাৰথী (উপন্যাস) উপন্যাসৰ বাবে তেখেতে সাহিত্য অকাডেমি বঁটা লাভ কৰে আৰু ২০০২ চনত অসম উপত্যকা সাহিত্য বঁটাও লাভ কৰে। অসমীয়া সাহিত্যৰ ধাৰাবাহিক প্ৰবাহ ৰক্ষা কৰি চন্দ্ৰপ্ৰসাদ শইকীয়াই অসমীয়া, প্ৰকাশ আৰু গৰীয়সী কাকতৰ সম্পাদনাৰে মৃত্যু পৰ্যন্ত বিশেষ ভূমিকা পালন কৰি যায়। তেখেতে ১৯৯৯ আৰু ২০০০ চনত অসম সাহিত্য সভাৰ সভাপতিৰ পদো অলংকৃত কৰিছিল।

সময়ৰেখা
 ১৯২৭ — শিৱসাগৰৰ আমগুৰিৰ জালুকগাঁৱত ৮ জুলাইত জন্ম। পিতৃ — দুৰ্লভ চন্দ্ৰ শইকীয়া। মাতৃ — দুৰ্গেশ্বৰী শইকীয়া।
 ১৯৩০ — পিতৃৰ আকস্মিক বিয়োগ।
 ১৯৩৩ — প্ৰাথমিক শিক্ষা আৰম্ভ, ভূঞাহাত প্ৰাথমিক বিদ্যালয়, আমগুৰি শিৱসাগৰ।
 ১৯৩৮ — আমগুৰি এম. ই. বিদ্যালয়ত নামভৰ্তি।
 ১৯৪১ — জাঁজী হাইস্কুলত নামভৰ্তি।
 ১৯৪২ — ভাৰত ত্যাগ আন্দোলনত অংশগ্ৰহণ।
 ১৯৪৩ — স্বাধীনতা আন্দোলনত অংশ। গ্ৰেপ্তাৰ, চাৰিমাহ কাৰাবাস।
 ১৯৪৪ — পুনৰ গ্ৰেপ্তাৰ। নমাহ কাৰাদণ্ড।
 ১৯৪৫ — প্ৰাইভেট পৰীক্ষাৰ্থীৰূপে মেট্ৰিক পৰীক্ষাত প্ৰথম বিভাগত উত্তীৰ্ণ শিৱসাগৰ চৰকাৰী উচ্চ মাধ্যমিক বিদ্যাৱয়ৰ পৰা। কটন কলেজত আই. এ.ত নাম ভৰ্তি।
 ১৯৪৭ — আই. এ. পৰীক্ষাত উত্তীৰ্ণ, কটনৰ স্নাতক মহলাত নামভৰ্তি।
 ১৯৫০ — ইংৰাজীত অনাৰ্চসহ বি.এ. পৰীক্ষাত উত্তীৰ্ণ আৰু আমগুৰি হাইস্কুলত কম সময়ৰ বাবে শিক্ষকতা।
 ১৯৫১ — কলিকতা বিশ্ববিদ্যালয়ত এম. এ.ত নামভৰ্তি।
 ১৯৫৪ — ইংৰাজী বিষয়ত এম. এ. উত্তীৰ্ণ আৰু গুৱাহাটীলৈ প্ৰত্যাৱৰ্তন।
 ১৯৫৬ — দ্য আচাম ট্ৰিবিউনত উপ সম্পাদক ৰূপে যোগদান।
 ১৯৫৬, ১০ মাৰ্চ — প্ৰভা দাসৰ সতে বিবাহ।
 ১৯৫৯ — শান্তনুৰ (পুত্ৰ) জন্ম।
 ১৯৬৩ — দ্য আচাম ট্ৰিবিউন ত্যাগ আৰু অসম বাতৰিত যোগদান। প্ৰথমা কন্যা মৈত্ৰেয়ীৰ জন্ম।
 ১৯৬৪ — চুটি গল্প সংকলন মায়ামৃগ প্ৰকাশ।
 ১৯৬৫ — ভাৰতীয় প্ৰতিনিধিৰূপে আমেৰিকাৰ ইণ্টাৰনেশ্যনেল জাৰ্ণেলিষ্ট গ্ৰুপত যোগদান; ছমাহৰ বাবে আমেৰিকা চৰকাৰৰ নিমন্ত্ৰণ।
 ১৯৬৬ — সম্পাদক ৰূপে মণিদ্বীপ (মাহেকীয়া সাহিত্য আলোচনী)ত যোগদান।
 ১৯৬৭ — অসম বাতৰি ত্যাগ আৰু অসম প্ৰকাশন পৰিষদৰ সচিবৰ দায়িত্ব গ্ৰহণ ষ
 ১৯৬৮ — মাহেকীয়া সাহিত্য আলোচনী অসমীয়াৰ সম্পাদক।
 ১৯৬৯ — উপন্যাস এদিন প্ৰকাশ।
 ১৯৭১ — দ্বিতীয়া কন্যা জীনাৰ জন্ম।
 ১৯৭২ — উত্তৰকাল উপন্যাস প্ৰকাশ।
 ১৯৭৪ — নাচপতিফুল (চুটি গল্প সংকলন) প্ৰকাশ।
 ১৯৭৫ — অসমীয়া আলোচনী প্ৰকাশৰ সম্পাদক।
 ১৯৭৬ — উপন্যাস জন্মান্তৰ প্ৰকাশ। মাতৃৰ বিয়োগ।
 ১৯৮৩ — জাৰ্মানীৰ বিখ্যাত ফ্ৰাংকফুৰ্ট গ্ৰন্থমেলাত অংশগ্ৰহণ।
 ১৯৮৪ — গুৱাহাটীৰ জজ ফিল্ডত প্ৰথমখন গুৱাহাটী গ্ৰন্থমেলাৰ আয়োজন।
 ১৯৮৬ — অসম প্ৰকাশন পৰিষদৰ সচিব পদ ত্যাগ।
 ১৯৮৭ — চুটি গল্পৰ সংকলন চক্ৰৱত প্ৰকাশ।
 ১৯৮৮ — দৈনিক কাকত নতুন দৈনিকৰ সম্পাদক।
 ১৯৮৯ — চুটি গল্পৰ সংকলন অংগীকাৰ প্ৰকাশ।
 ১৯৯১ — মহাৰথী আৰু তোৰে মোৰে আলোকৰে যাত্ৰাৰ প্ৰথম খণ্ড প্ৰকাশ।
 ১৯৯৩ — নতুন দৈনিকৰ সম্পাদক পদ ত্যাগ আৰু মাহেকীয়া সাহিত্য আলোচনী গৰিয়সীৰ সম্পাদক পদ গ্ৰহণ। মহাৰথীৰ দ্বিতীয় খণ্ড প্ৰকাশ।
 ১৯৯৫ — মহাৰথীৰ বাবে সাহিত্য অকাডেমি বঁটা। সম্পাদকীয় সংকলন দৃষ্টিকোণ আৰু নিৰ্বাচিত সম্পাদকীয় প্ৰকাশ।
 ১৯৯৬৯৮ — গৰিয়সীৰ বাবে কথা বঁটা লাভ।
 ১৯৯৮ — অসম বাণীৰ সম্পাদক। অসম সাহিত্য সভাৰ ৬৫ সংখ্যক হাজো অধিৱেশনৰ সভাপতি।  অসমৰ বাতৰি কাকতআলোচনীৰ ডেৰশ বছৰীয়া ইতিহাস সম্পাদনা।
 ১৯৯৯ — তোৰে মোৰে আলোকৰে যাত্ৰাৰ ২য় খণ্ড প্ৰকাশ।
 ২০০৬ — অন্তিম শয়ন।

টাৱাং  অৰুণাচল প্ৰদেশৰ এখন পৰ্যটনথলী। সমুদ্ৰপৃষ্ঠৰ পৰা প্ৰায়  উচ্চতাত থকা এই ঠাইখন ৰাজ্যখনৰ উত্তৰপশ্চিম প্ৰান্তত অৱস্থিত। টাৱাঙক চীনে মাজে সময়ে দক্ষিণ তিব্বতৰ অন্তৰ্গত বুলি দাবী কৰে। এসময়ত টাৱাং, কামেং জিলাৰ সদৰ আছিল কিন্তু পিছলৈ টাৱাং জিলাৰ সদৰ হিচাবে ঘোষণা কৰা হয়। 

ভূগোলিক বিৱৰণ
টাৱাং সমুদ্ৰপৃষ্ঠৰ পৰা প্ৰায় ১০,০০০ ফুট উচ্চতাত অৱস্থিত। গুৱাহাটীৰ পৰা দূৰত্ব প্ৰায় ৫৫৫ কিঃমিঃ আৰু তেজপুৰৰ পৰা প্ৰায় ৩২০ কিঃমিঃ। 

জলবায়ু
;বাৰ্ষিক বৃষ্টিপাত
বাৰ্ষিক গড় বৃষ্টিপাতৰ পৰিমাণ>


;উষ্ণতা
সৰ্ব্বোচ তাপমাত্ৰা  ৪ ডিগ্ৰি চেঃ

ইতিহাস
স্থানীয় লোকসকলে বিশ্বাস কৰে যে, টাৱাং নামটো টাৱাং ধৰ্মশালাৰ পৰা লোৱা। টা মানে ঘোঁৰা আৰু ৱাং মানে বাছিলোৱা। আদিতে টাৱাং মন্পা লোকসকলৰ বাসস্থান আছিল। ৫ম দালাই লামাৰ ইচ্ছা অনুসৰি, মৰেক লামা লডৰে গায়ষ্ঠেই টাৱাং মনেষ্ট্ৰিটো ১৬৮১ চনত স্থাপন কৰিছিল। ১৯১৪ চনত তিব্বত আৰু ভাৰতৰ মাজত নতুন আন্তঃৰাষ্ট্ৰীয় সীমা নিৰ্ধাৰণ কৰা হৈছিল। ১৯৩৫ চনত ইণ্ডোভাৰতীয় নিৰ্ধাৰণ কৰা হয় আৰু তিব্বত চৰকাৰে টাৱাঙক ভাৰতৰ হাতত গতাই দিয়ে। ১৯৬২ চনৰ চীনভাৰতৰ যুদ্ধৰ পাছত টাৱাং আৰু সমগ্ৰ অৰুণাচল প্ৰদেশ চীনৰ শাসনলৈ গুছি গৈছিল, কিন্তু কিছু অজ্ঞাত কাৰণত চীনা সৈন্যই সমগ্ৰ অঞ্চল হঠাতে এৰি গুছি যায়। সেইকাৰণে চীনে মাজেসময়ে দাবী কৰি থকা দেখা যায়। 

দালাই লামাৰ পদাৰ্পণ
১৯৫৯ চনত চতুৰ্দশ দালাই লামা চীনা কাৰাগাৰৰ পলাই আহি টাৱাঙত উপস্থিত হয়। তেওঁ কিছুদিন মনেষ্ট্ৰীত থাকি ১৮ এপ্ৰিলত তেজপুৰলৈ আহে। ২০০৩ চনত তেখেতে কৈছিল যে অৰুণাচল প্ৰদেশ প্ৰকৃততে তিব্বতৰ অংশ কিন্তু ২০০৮ চনত তেওঁ কথাৰ সুৰ সলনি কৰি ভাৰতৰে অংশ বুলি কয়। শেহতীয়াকৈ দালাই লামাই ২০০৯ চনৰ ৮ নৱেম্বৰত পুনৰ টাৱাঙলৈ আহিছিল। নেপাল, ভূটান আদি কৰি বিভিন্ন স্থানৰ প্ৰায় ৩০,০০০ মানুহ উক্ত সমাবেশনত গোট খাইছিল।

পৰ্যটন

টাৱাঙলৈ আহিবলৈ হলে অৰুণাচল চৰকাৰৰ বিশেষ অনুমতি বা ইনাৰ লাইন পাৰ্মিট‎ লৈহে প্ৰবেশ কৰিব পাৰি। কলকাতা, গুৱাহাটী নতুন দিল্লী আৰু তেজপুৰত এনে অনুপতি পত্ৰ লাভ কৰাৰ শাখা কাৰ্যালয় আছে। তুষাৰপাতৰ ঋতুত টাৱাঙলৈ দেশবিদেশৰ অসংখ্য পৰ্যটক অহা দেখা যায়। টাৱাঙৰ প্ৰাকৃতিক দৃশ্য অতি মনোৰম। অক্টোবৰ পৰা মাৰ্চ মাহলৈ ইয়াত আটাইতকৈ বেছি ভিৰ পৰিলক্ষিত হয়। টাৱাঙলৈ শোণিতপুৰ জিলাৰ বালিপৰা, চেলা গিৰিপথ হৈ যাব পাৰি। ২০০৮ চনৰ জুন মাহৰ পৰা অৰুণাচল চৰকাৰৰ দ্বাৰা গুৱাহাটীৰ পৰা টাৱাঙলৈ দৈনিক হেলিকপ্টাৰ চলাচল আৰম্ভ কৰা হয়। 

চিত্ৰভঁৰাল

বৌদ্ধ শিক্ষাৰ প্ৰতিষ্ঠান, টাৱাং
বৰফাবৃত্ত টাৱাং
  .স্মৃতি তোৰণ, ইণ্ডোইণ্ডিয়ান ৱাৰ(১৯৬২)
   .চাংয়াং গ্যাট্‌চৰ জন্ম বাসগৃহ

ক্ৰা দাদি জিলা  উত্তৰপূব ভাৰতৰ অৰুণাচল প্ৰদেশৰ এখন অন্যতম জিলা। ২০১৫ চনৰ ৭ ফেব্ৰুৱাৰীত কুৰুং কুমেই জিলাৰ একাংশ পৃথক কৰি এই জিলাখন সৃষ্টি কৰা হৈছিল। এই জিলাৰ সদৰ ঠাই পালিন। জিলাখনৰ সংখ্যাগৰিষ্ঠ অধিবাসী নিচি জনজাতিৰ। 

 ইতিহাস 

২০১৩ চনৰ ২১ মাৰ্চত অৰুণাচল প্ৰদেশ (জিলা পুনৰ্সংগঠন) আইন  ৰ দ্বাৰা ক্ৰা দাদি জিলা গঠনৰ প্ৰস্তাৱ গৃহীত হয়। ২০১৫ চনৰ ৭ ফেব্ৰুৱাৰীত সেইসময়ৰ অৰুণাচল প্ৰদেশৰ মুখ্যমন্ত্ৰী নবাম টুকীয়ে এই নতুন জিলাখন উদ্বোধন কৰে।

 প্ৰশাসন 
বৰ্তমান জিলাখনৰ অস্থায়ী সদৰ পালিন। পালিনৰ পৰা ২০ কিমি দুৰত্বত অৱস্থিত জামিন  নগৰক জিলাখনৰ সদৰ ঠাই হিচাপে প্ৰস্তাৱ কৰা হৈছে। 

ক্ৰা দাদি জিলাত দুটা বিধানসভাৰ সমষ্টি আছে তালি  আৰু পালিন । তদুপৰি জিলাখন আঠটা প্ৰশাসনিক বৃত্তত বিভক্ত কৰা হৈছে পালিন, জামিন, য়াংটে , চামবাং , তৰক লাংডি , গাংটে , তালি আৰু পিপচ’ৰাং । 

মাঘী  ভাৰতৰ , হাৰিয়ানা আৰু হিমাচল প্ৰদেশত উদযাপন কৰা মকৰ সংক্ৰান্তি হিন্দু উৎসৱৰ আঞ্চলিক নাম। হিমাচলত এই উৎসৱক মাঘী সাজি বা মাঘ ৰা সাজা বুলিও কোৱা হয়। হিন্দু দিনপঞ্জী অনুসৰি মাঘৰ প্ৰথম দিনা মাঘী উদযাপন কৰা হয়। ই জনপ্ৰিয় শীতকালীন লোক উৎসৱ লহৰীক অনুসৰণ কৰে। লহৰীৰ পিছদিনা ৰাতিপুৱা হিন্দুসকলে পুখুৰী আৰু নদীত পবিত্ৰ ডুব দিয়াটো এক শুভ অনুষ্ঠান হিচাপে পালন কৰে।

হিন্দু ধৰ্মত মাঘী
ভাৰতীয় উপমহাদেশৰ অন্যান্য অংশত হিন্দুসকলে মকৰ সংক্ৰান্তি বিভিন্ন নামেৰে উদযাপন কৰে। এই উৎসৱ বিক্ৰম সংবৎ অনুসৰি মাঘ মাহৰ প্ৰথম দিনা পালন কৰা হয়। মাঘী উৎসৱৰ তাৎপৰ্য হৈছে এইদিনা সূৰ্যই মকৰ ৰাশিত প্ৰৱেশ কৰে। ইয়াৰ লগে লগে সূৰ্যৰ উত্তৰায়ন আৰম্ভ হয়। এইদিনা হিন্দুসকলে গংগাত স্নান কৰে বা যদি সেৱা সম্ভৱ নহয় আন কোনো নদী বা পুখুৰীত পৱিত্ৰ স্নান কৰে।...?+++   ,  .   > ই উত্তৰ ভাৰতৰ লহৰী উৎসৱৰ পিছদিনা অনুষ্ঠিত হয় হয় আৰু বিশেষকৈ পঞ্জাব অঞ্চলত বেছি জনপ্ৰিয়।

হিমাচল প্ৰদেশ
মাঘীক হিমাচল প্ৰদেশৰ কিছুমান অংশত মাঘ ৰা সাজা বুলি কোৱা হয়। যিহেতু মাঘ পাহাৰৰ আটাইতকৈ ঠাণ্ডা মাহ সেয়ে এই সময়ত কৃষি বহুপৰিমাণে স্থিমিত হৈ পৰে। হিন্দুসকলে এই মাহ অগ্নি দেৱতাৰ উপাসনালৈ উৎসৰ্গা কৰে। হিমাচলৰ গাওঁবোৰত লহৰীৰ ৰাতিও মাঘী উদযাপনৰ এক গুৰুত্বপূৰ্ণ অংশ। সাধাৰণতে এইদিনাক মচন্ত বুলি কোৱা হয়। মাঘী সম্পৰ্কীয় আন এটা ৰীতি হৈছে মাদ্ৰিচন পূজা। এই পূজা উপলক্ষে ঘৰদুৱাৰবোৰ পৰিষ্কাৰ কৰা হয় আৰু বিভিন্ন ধৰণে সজোৱা হয়।

শিখ ধৰ্মত মাঘী
শিখসকলৰ বাবে মাঘী চল্লিশগৰাকী শিখ শ্বহীদৰ স্মৃতিত অনুষ্ঠিত সমাবেশ। তেওঁলোক শিখ ধৰ্মৰ দশম তথা অন্তিম মানৱ গুৰু গোবিন্দ সিঙে আনন্দপুৰ চাহিবত পৰিত্যাগ কৰিছিল। কিন্তু পিছত তেওঁলোক গুৰুৰ শৰণণাপন্ন হয়। আৰু ১৭০৫ চনত ৱাজিৰ খানৰ নেতৃত্বত মোগল সাম্ৰাজ্য সেনাৰ সৈতে যুদ্ধত শ্বহীদ হয়। শিখসকলে যুদ্ধৰ স্থানলৈ তীৰ্থযাত্ৰা কৰে আৰু মুক্তচৰৰ পৱিত্ৰ পানীৰ পুখুৰীত ডুব লগায়।

চল্লিশ গৰাকী শিখ শ্বহীদসকলৰ স্মৃতিত প্ৰতি বছৰে মুক্তচৰ চাহিবত এখন মেলা অনুষ্ঠিত হয়। এই মেলাক মেলা মাঘী বুলি কোৱা হয়। দশম গুৰুৰ সুৰক্ষাৰ বাবে প্ৰাণ আহুতি দিয়া শিখ শ্বহীদসকলক স্মৰণ কৰিবলৈ এই পৰম্পৰা আৰম্ভ হোৱাৰ আগতে উৎসৱটো শিখ ধৰ্মৰ তৃতীয় গুৰু অমৰ দাসে পালন আৰু উল্লেখ আছে।

সাংস্কৃতিক উদযাপন

পঞ্জাবত মানুহে খীৰ খাই মাঘী উদযাপন কৰে। এইদিনা ৰৌহ দি খীৰ নামৰ পাৰম্পৰিক ব্যঞ্জন খোৱা নিয়ম। এই খীৰ কুঁহিয়াৰ ৰসত চাউল সিজাই প্ৰস্তুত কৰা হয়। এই ব্যঞ্জন মাঘীৰ আগদিনা সন্ধিয়া প্ৰস্তুত কৰা হয় আৰু ঠাণ্ডাকৈ ৰখা হয়। ইয়াক পৰৱৰ্তী ৰাতিপুৱা মাঘীত ৰঙা জলকীয়া মিশ্ৰিত দৈৰে ঠাণ্ডাকৈ পৰিৱেশন কৰা হয়। ভাৰতৰ পঞ্জাবৰ কিছুমান অংশত মছুৰ দাইলৰ সৈতে মিহলি কৰি খিছিৰি খোৱা হয়। এইদিনা কুঁহিয়াৰ আৰু গুৰ খোৱা অন্যতম পুৰণি পৰম্পৰা।            মাঘীৰ দিনা পঞ্জাবৰ বহুঠাইত মেলা অনুষ্ঠিত হয়।

