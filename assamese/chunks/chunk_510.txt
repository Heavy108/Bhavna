অংগ তন্ত্ৰ হৈছে কোনো জীৱদেহৰ কোনো নিৰ্দিষ্ট কাৰ্যৰ সম্পাদনৰ বাবে একত্ৰ হোৱা বিভিন্ন অংগৰ সমষ্টি। জীৱবিদ্যাত বিভিন্ন তন্ত্ৰৰ উল্লেখ পোৱা যায়, যেনে জীৱসমষ্টি হৈছে বহু জীৱৰ সমষ্টি, কলা তন্ত্ৰ হৈছে বিভিন্ন কোষৰ সমষ্টি আদি।


মানুহৰ শৰীৰ ৰচনাত অধ্যয়ন কৰা কিছুমান বিশেষ অংগ তন্ত্ৰ তলত দিয়া হৈছে। এই অংগ তন্ত্ৰবোৰ বহু অন্য প্ৰাণীৰ শৰীৰতো আছে।
 শৰীৰৰ বিভিন্ন অংগ আৰু হাওঁফাওঁৰ মাজত হৃদযন্ত্ৰ আৰু ৰক্তবাহিকাৰ সহায়ত তেজৰ চলাচল প্ৰক্ৰিয়া।
আচ্ছাদন তন্ত্ৰ চৰ্ম, নোম, চৰ্বী আৰু নখ।
কংকাল তন্ত্ৰ হাড় আদিৰে গঠিত দেহৰ অৱলম্বন আৰু সুৰক্ষাৰ আভ্যন্তৰিণ সজ্জা।
প্ৰজনন তন্ত্ৰ যৌন অংগসমূহ, যেনে গৰ্ভাশয় আদি।
পাচন তন্ত্ৰ লালটি গ্ৰন্থী, খাদ্যনলী, উদৰ, যকৃৎ, পিত্তস্থলী, অগ্নাশয়, অন্ত্ৰ, মলাশয় আৰু পায়ুৰ সহায়ত খাদ্যৰ পাচন আৰু অন্তৰ্গ্ৰহণ প্ৰক্ৰিয়া।
ৰেচন তন্ত্ৰ বৃক্ক, মুত্ৰনলী, মুত্ৰস্থলী আদিৰ সহায়ত ৰক্তৰ পৰিশোধন আৰু মুত্ৰ বিসৰ্জন প্ৰক্ৰিয়া।
শ্বাস তন্ত্ৰ হাওঁফাওঁ, শ্বাসনলী, বায়ুস্থলী আদিৰ সহায়ত তেজৰ পৰা কাৰ্বন ডাইঅক্সাইড নিস্কাশন আৰু অক্সিজেন সমৃদ্ধকৰণ প্ৰক্ৰিয়া (শ্বাসপ্ৰশ্বাস)।
অন্তঃস্ৰাৱী তন্ত্ৰ নলীবিহীনভাৱে দেহৰ বিভিন্ন অংশলৈ অন্তঃস্ৰাৱী গ্ৰন্থীত নিঃসৰণ হোৱা হ'ৰমনৰ আদানপ্ৰদান প্ৰক্ৰিয়া।
লসিকা তন্ত্ৰ তেজ আৰু কলাৰ মাজত লসিকাৰ সংবহন প্ৰক্ৰিয়া।
পেশী তন্ত্ৰ বিভিন্ন পেশীৰ সহায়ৰ , অৱস্থান গ্ৰহণ আৰু তাপ উৎপাদন প্ৰক্ৰিয়া।
স্নায়ু তন্ত্ৰ মগজু, স্নায়ুৰজ্জু আৰু স্নায়ুৰ সহায়ত তথ্য সংগ্ৰহ, পৰিবহন আৰু বিশ্লেষণ প্ৰক্ৰিয়া।

সংশয় ব্যৱস্থাপনা  হৈছে সংশয়ৰ চিনাক্ত কৰণ, মূল্যাংকৰণ, নিয়ন্ত্ৰণ আৰু নিবাৰণ তথা স্থানান্তৰ কৰণ। 
 সংশয়ৰ অৰ্থ 
সংশয়  শব্দটোৱে বহুত ধৰণৰ অৰ্থ প্ৰকাশ কৰে। সাধাৰণ ভাষাত ইয়াৰ অৰ্থ হ’ল সন্দেহ, দ্বিধা, অনিশ্চয়তা।  শব্দটো ইংৰাজী ভাষাত বিভিন্ন অভিধানে এনেদৰে ব্যাখ্যা কৰিছে –
     ,    ,  .;   
 ’   , ,     ;      ;  ,         

ইয়াৰ অৰ্থ সংশয় হৈছে এনেকুৱা এটা বস্তু বা ঘটনা যি আমাক ক্ষতি কৰিব পাৰে, বহল অৰ্থত ই হৈছে সম্পূৰ্ণ ৰূপে অনিশ্চিত এটা ঘটনাৰ প্ৰতি কোনো বস্তু বা ব্যক্তিৰ অনাৱৰণ। 
  –     এ প্ৰকাশ কৰা সজ্ঞা সংশয় হ’ল কোনো উদ্দেশ্যৰ ওপৰত অনিশ্চয়তাৰ ফলত পৰা ধনাত্মক বা ঋনাত্মক প্ৰভাৱ।  
বৃহত পৰিসৰত ই ভৱিষ্যতৰ অনিশ্চয়তা বা এনে যি কোনো ঘটনা যি আশা কৰা বা পৰিকল্পনা কৰা মতে ফলাফল হোৱাত বাধা প্ৰদান কৰে। সধাৰণ ভাৱে আমি ক’ব পাৰো যে ই হ’ল ব্যৱসায়ৰ অনিশ্চয়তা যি ব্যৱসায়ৰ লক্ষ্যত উপনীত হ’বলৈ নিদিয়ে। লক্ষ্যবস্তুৰ ওপৰত অনিশ্চয়তাৰ মাত্ৰা নিৰ্ভৰ কৰে সংশয়ৰ মাত্ৰাৰ ওপৰত।

 সংশয়ৰ শ্ৰেণী বিভাজন 
 ব্যক্তিগত, সম্পত্তি আৰু দায়িত্বৰ সংশয়
 ব্যক্তিগত সংশয় কোনো ব্যক্তিৰ হ’ব পৰা সম্ভাৱনীয় নিজা ক্ষতি 
 সম্পত্তিৰ সংশয় সম্পত্তিৰ হ’ব পৰা সম্ভাৱনীয় ক্ষতি
 দায়িত্বৰ সংশয় কোনো ব্যক্তি বা সংস্থাই ল’ব লগীয়া হ’ব পৰা সম্ভাব্য দায়িত্ব। 
 ভৌতিক, সামাজিক আৰু বজাৰ সংশয় 
 ভৌতিক সংশয় ধুমুহা, বামাৰলি, বানপানী, ঘূৰ্ণীবতাহ আদি ধৰণৰ প্ৰাকৃতিক ঘটনা
 সামাজিক সংশয় হিংসা, ধৰ্ণা, অসামৰিক আন্দোলন, চুৰ্চাপাচি আদি। 
 বজাৰ সংশয় মূল্য হ্ৰাস্ বা ক্ৰয় আৰু বিক্ৰীৰ সীমাবদ্ধতা আৰোপ কৰণ। 
 প্ৰকৃত আৰু কাল্পনিক সংশয় 
 প্ৰকৃত সংশয়  এই ক্ষেত্ৰত মাত্ৰ ক্ষতিৰ হে সম্ভাৱনা থাকে, কোনো ধৰণৰ লাভৰ আশা নাথাকে। 
 কাল্পনিক সংশয়  এই ক্ষেত্ৰত ক্ষতিৰ লগতে লাভৰো সম্ভাৱনা থাকে। 

 স্থবিৰ আৰু গতিশীল সংশয় 
 স্থবিৰ সংশয় এই ধৰণৰ সংশয়ত প্ৰাকৃতিক ঘটনা বা মানৱীয় ভুলৰ ফলত হোৱা ঘটনাৰ সম্বন্ধ থাকে। 
 গতিশীল সংশয় এই ধৰণৰ সংশয়ত মানুহৰ প্ৰত্যাশাৰ সলনি আৰু প্ৰযুক্তিবিদ্যাৰ সলনিৰ ফলত হোৱা ঘটনাৰ সম্বন্ধ থাকে। 
 বুনিয়াদী আৰু গাইগুটীয়া সংশয়
 বুনিয়াদী সংশয় এই ধৰণৰ সংশয়ৰ প্ৰভাৱ সামূহিক হয় যাৰ উৎপত্তি অব্যক্তিগত কাৰণত হয়। বুনিয়াদী সংশয় সমূহ ৰাজনৈতিক বা অৰ্থনৈতিক সালসলনিৰ ফলত সংঘটিত হয়। 
 গাইগুটীয়া সংশয় এই ধৰণৰ সংশয় একক ব্যক্তি বা বস্তুৰ ক্ষেত্ৰত প্ৰযোজ্য হয়।

 সংশয় ব্যৱস্থাপনাৰ সংজ্ঞা 
 এটা প্ৰতিষ্ঠানৰ সম্পত্তি, আয়, দায়িত্ব আৰু মানুহবোৰক সৰ্বোচ্চ দক্ষতাৰে আৰু সৰ্বনিম্ন খৰচেৰে কৰা ৰক্ষণাবেক্ষণ। 
 সংস্থাৰ আকাংক্ষা মতে ভাবুকি বোৰৰ চিনাক্ত কৰণ আৰু মূল্যাঙ্কন কৰণ আৰু সেই ভাবুকি বোৰৰ হ্ৰাস কৰণৰ যোগেদি আকাংক্ষাবোৰ পূৰ্ণ হোৱাৰ পদ্ধতিৰ বিকাশ সাধন কৰণ। 
 কোনো সংস্থাৰ আয়ৰ প্ৰতি ভাবুকি হ’ব পৰা সংশয়ৰ চিনাক্ত কৰণ, মূল্যাঙ্কন কৰণ আৰু আৰ্থিক ভাবে নিয়ন্ত্ৰণ কৰণ। 
 সংশয় ব্যৱস্থাপনা হৈছে সংশয়বোৰৰ চিনাক্ত কৰণ, নিৰ্ধাৰণ কৰণ আৰু প্ৰাথমিকতাৰ চিনাক্ত কৰণ আৰু ইয়াৰ পাছত সম্পদ সমূহ সমন্বিত আৰু মিতব্যয়ী ব্যৱহাৰে অনিশ্চয়তা বা দুৰ্ভাগ্যজনক ঘটনাৰ প্ৰভাৱ হ্ৰাস কৰণ, তত্ত্বৱধান কৰণ আৰু নিয়ন্ত্ৰণ কৰণ আৰু  অথবা সুযোগ সমূহৰ সৰ্বোচ্চ ব্যৱহাৰ কৰণ। 
 সংশয় ব্যৱস্থাপনা হৈছে সংশয় মূল্যাঙ্কন কৰা বা নিৰ্ধাৰণ কৰা আৰু পৰিচালন কৰিব পৰাকৈ কৌশল বিকাশ কৰা এটা প্ৰণালী। কৌশল সমূহ হ’ল সংশয় পৰিহাৰ কৰা, সংশয়ৰ ঋণাত্মক প্ৰভাৱ হ্ৰাস কৰা, সংশয় আন এক পক্ষলৈ হস্তান্তৰ কৰা আৰু আংশিক বা সম্পূৰ্ণ পৰিণাম মূৰ পাতি লোৱা। 
 পৰস্পৰাগত সংশয় ব্যৱস্থাপনাই ভৌতিক আৰু আইনী কাৰকৰ পৰা উদ্ভৱ সংশয়ৰ (যেনে – প্ৰাকৃতিক দুৰ্যোগ বা জ্বুই, দুৰ্ঘটনা, মৃত্যু আৰু আইনী মোকৰ্দমা) ওপৰত মনোনিৱেশ কৰে। 
 আন হাতে বিত্তীয় সংশয় ব্যৱস্থাপনাই বাণিজ্যীকৃত বিত্তীয় সঁজুলিৰ দ্বাৰা পৰিচালন কৰিব পৰা সংশয়ৰ ওপৰত মনোনিৱেশ কৰে। 
 লাভবিহীন সংস্থাৰ ক্ষেত্ৰত সংশয় ব্যৱস্থাপনা হৈছে আৱশ্যকীয় সামগ্ৰী আৰু সেৱাৰ নিৰবিচ্চিন্ন যোগাৰৰ ক্ষেত্ৰত ভাবুকিৰ সৃষ্টি হোৱা সংশয় সমূহৰ চিনাক্ত কৰণ, মূল্যাঙ্কন কৰণ আৰু আৰ্থিক ভাবে নিয়ন্ত্ৰণ কৰণ। 

ড° প্ৰদীপ ভূঞা অসমৰ এগৰাকী বিশিষ্ট লেখক, সাহিত্যিক, প্ৰবন্ধকাৰ তথা অসম সাহিত্য সভাৰ প্ৰাক্তন প্ৰধান সম্পাদক৷ 
প্ৰাৰম্ভিক জীৱন
১৯৬১ চনত জামুগুৰিহাটৰ মাধৱ গাৱত ড° প্ৰদীপ ভূঞা জন্মগ্ৰহণ কৰে৷ ছাত্ৰ অৱস্থাৰ পৰা তেওঁ অসমীয়া সাহিত্য চৰ্চা আৰম্ভ কৰে৷
কৰ্মজীৱন
ড° প্ৰদীপ ভূঞা চতিয়া মহাবিদ্যালয়ৰ অসমীয়া বিভাগৰ প্ৰবক্তা ৰূপে কৰ্মৰত আছিল৷ জীৱন কালত তেওঁ ডেৰকুৰিৰো অধিক গ্ৰন্থেৰে অসমীয়া সাহিত্যলৈ অৱদান আগবঢ়ায় ৷ সাহিত্য চৰ্চাৰ লগতে তেওঁ সাংবাদিকতাও কৰে৷ ২০০৭০৮ আৰু ২০০৮০৯ বৰ্ষৰ বাবে তেওঁ অসম সাহিত্য সভাৰ প্ৰধান সম্পাদক ৰূপে কাৰ্যনিৰ্বাহ কৰে৷
অৱদান
গ্ৰন্থ তেজফুলৰ গামোচা
 জীয়াভৰলীৰ ধল
 স্নেহবন্ধন
 প্ৰেমবন্দিনী
 শংকৰদেৱমাধৱদেৱৰ তত্ত্বকথা
 অসমীয়া সাহিত্যৰ জিলিঙনি
 মাধৱদেৱৰ সাহিত্য চৰ্চা
 কামসেন্দূৰ
 মেঘৰ বাবে
 আকাশী গংগা
 নৰমেধ
 মহাপতন
 ৰঙামেঘ
 মায়া কন্যা
 মৰতৰ ফুল
 জীৱন তৃষ্ণা
 মহাপ্ৰস্থান
 জীৱনৰ ৰং
 উত্তৰাধিকাৰী
মৃত্যু
উচ্চ ৰক্তচাপজনিত ৰোগত অসুস্থ হৈ থকা প্ৰদীপ ভূঞাই ২০১৪ চনৰ ৬ আগষ্টৰ দিনা মৃত্যুবৰণ কৰে৷

জ’হাৰি ৱিনড’   হৈছে নিজৰ লগতে আনৰ সৈতে এজন মানুহৰ সম্পৰ্কৰ কথা বুজিবলৈ ব্যৱহাৰ কৰা এক নক্সা বা আহিলা। এই নক্সাই আত্মসচেতনতা আৰু ব্যক্তিত্ব বিকাশৰ জৰিয়তে পাৰস্পৰিক সম্পৰ্ক, গোট এটাৰ আভ্যন্তৰীন বুজাবুজি আৰু আন্তঃগোট সম্পৰ্ক উন্নত কৰাত সহায় কৰে। আমেৰিকাৰ দুজন মনস্তত্ববিদ জোচেফ লাফ্ট (১৯১৬২০১৪) আৰু হেৰিংটন ইংঘামে (১৯১৪১৯৯৫) জ’হাৰি ৱিনড’ৰ প্ৰৱৰ্তন কৰিছিল। জ’হাৰি নামটো তেওঁলোক দুয়োৰে নামৰ প্ৰথম অংশ একত্ৰিত কৰি ৰখা হৈছে।

প্ৰায়োগিক ক্ষেত্ৰত এজন লোকক বিশেষণৰ বা দোষগুণৰ এখন তালিকা দিয়া হয় আৰু তাৰ মাজৰ পৰা কিছুমান বিশেষণ বাছি লবলৈ দিয়া হয় যি তেওঁৰ ব্যক্তিত্বক প্ৰতিনিধিত্ব কৰে। আনহাতে সেই ব্যক্তিজনৰ সংগীসকলকো একেখন তালিকা দিয়া হয় আৰু ইয়াৰ মাজৰ পৰা প্ৰত্যেকে উক্ত ব্যক্তিজনৰ ব্যক্তিত্ব প্ৰতিফলন কৰা বিশেষণ নিৰ্বাচন কৰিব লাগে। ইয়াৰ পিছত এই বিশেষণসমূহ বিশ্লেষণ কৰা হয়। 

জ’হাৰি ৱিনড’ত মূলতঃ চাৰিটা ভাগ থাকে। এইকেইটা হৈছে

মুক্ত  এই ভাগটোত উক্ত ব্যক্তিগৰাকী আৰু তেওঁৰ সংগী উভয় পক্ষৰে নিৰ্বাচিত অৰ্থাৎ উমৈহতীয়া বিশেষণসমূহ ৰখা হয়। গতিকে এই ভাগটোত এনে বৈশিষ্ট্য বা গুণসমূহ অন্তৰ্ভুক্ত কৰা হয় যাৰ বিষয়ে ব্যক্তিগৰাকী নিজে আৰু তেওঁৰ সংগীসকল অৱগত।নতুন একোটা গোটত সাধাৰণতে গোটৰ সদস্যসকলৰ মুক্ত অঞ্চল তুলনামূলকভাৱে সৰু হয়। গোট এটাত সদস্যসকলৰ মুক্ত অঞ্চলৰ পৰিসৰ বৃদ্ধি কৰাত গুৰুত্ব আৰোপ কৰা হয়। কিয়নো বৃহৎ পৰিসৰৰ মুক্ত অঞ্চলে পাৰস্পৰিক বুজাবুজিৰ মাত্ৰা বৃদ্ধি কৰে আৰু ফলস্বৰূপে গোটটো অধিক উৎপাদনক্ষম হয়।
অন্ধ  এই ভাগটোত কেৱল সংগীসকলে নিৰ্বাচন কৰা বিশেষণসমূহ ৰখা হয় আৰু ই ব্যক্তিগৰাকীয়ে নিজৰ বিষয়ে নিজে নজনা দিশটো প্ৰতিনিধিত্ব কৰে।  
নিভৃত (  ç) এই ভাগটোত কেৱল অৱতীৰ্ণ ব্যক্তিগৰাকীয়ে নিৰ্বাচন কৰা বিশেষণসমূহ ৰখা হয় আৰু ই ব্যক্তিগৰাকীৰ আনে নজনা দিশটো প্ৰতিনিধিত্ব কৰে।
অজ্ঞঅজ্ঞাত  যিকেইটা বিশেষণ দুয়োপক্ষৰে পৰাই নিৰ্বাচিত কৰা নহয় সেইকেইটাক এই ভাগটোত ৰখা হয় আৰু ই ব্যক্তিজনৰ উন্মোচিত নোহোৱা দিশটো প্ৰতিনিধিত্ব কৰে।  



সাধাৰণতে গোট এটাৰ সদস্য আৰু নেতৃত্বই অধিক উৎপাদন ক্ষমতা লাভৰ কাৰণে অন্ধ, নিভৃত আৰু অজ্ঞাত অঞ্চলকেইটাৰ পৰিসৰ হ্ৰাস কৰি মুক্ত অঞ্চলটোৰ পৰিৱৰ্দ্ধন কৰিবৰ বাবে যত্ন কৰে। পাৰস্পৰিক বাৰ্তালাপ আৰু প্ৰশ্নোত্তৰৰ যোগেদি মুক্ত অঞ্চলৰ পৰিসৰ বৃদ্ধি কৰিব পাৰি।  

জ’হাৰি বিশেষণসমূহ
জ’হাৰি ৱিনড’ত সক্ষম, সাহসী, শান্ত, আনন্দমুখৰ, যুক্তিবাদী, লাজকুৰীয়া, বিশ্বাসী আদি ৫৫ টা বিশেষণ বা বৈশিষ্ট্য থাকে যি অংশগ্ৰহনকাৰীজনৰ সম্ভৱপৰ বিশেষত্ব বা দোষগুণসমূহ প্ৰতিফলিত কৰে।  

পৰ্জন্য  বেদত উল্লিখিত বৰ্ষা, বিজুলী, ঢেৰেকনি আৰু উৰ্বৰতাৰ দেৱতা।

 বৰ্ণনা 
পৰ্জন্যক প্ৰায় এটি বৰ্ষাষাঁড়ৰ ৰূপত কল্পনা কৰা হয়, যি ইন্দ্ৰৰ বশত। বিজুলী পৰ্জন্যৰ স্তন আৰু বৰষুণ গাখীৰ। ঢেৰেকনি পৰ্জন্যৰ মাত। পৰ্জন্য কাঁৰ বা বৰষুণৰ বতৰত গজা ইকৰাৰ পিতৃ। তেওঁক কবিৰ সংৰক্ষক আৰু মাংসাহাৰীজুইৰ শত্ৰু বুলিও কোৱা হয়।

 অৰ্থ 
বামণ শিৱৰাম আপ্তেৰ ১৯৬৫ৰ সংস্কৃতইংৰাজী অভিধানৰ মতে, পাৰ্জন্যৰ তিনিটা অৰ্থ

 বৰষুণ দিয়া ডাৱৰ, ঢেৰেকনি মৰা ডাৱৰ, বা সকলো ডাৱৰ;
 বৰষুণ (ভাগৱৎ গীতাৰ তৃতীয় অধ্যায়ৰ চতুৰ্দশ পদ);
 বৰষুণৰ দেৱতা, অৰ্থাৎ ইন্দ্ৰ।

 বিভিন্ন স্তোত্ৰত 
   

ঋগবেদ্ৰ দুটি স্তোত্ৰ ৫.৮৩ আৰু ৭.১০১ পৰ্জন্যক উদ্দেশ্যি লিখা হৈছিল। বৈদিক সংস্কৃতত পৰ্জন্যৰ অৰ্থ বৰষুণ বা বৰষুণ দিয়া ডাৱৰ। বৰষুণৰ কৃপাৰ বাবে পৰ্জন্যক উদ্দেশ্যি লিখা স্তোত্ৰ অথৰ্ববেদতো পোৱা যায়। 

পৰ্জন্য পঞ্চম মন্বন্তৰৰ সপ্তঋষিৰো অন্যতম। তেওঁ বাৰ আদিত্যৰ অন্যতম আৰু বিষ্ণু পুৰাণৰ মতে, কাতি মাহৰ সংৰক্ষক। তেওঁ এজন গন্ধৰ্ব আৰু হৰিবংশৰ মুনিও হয়। 

 আন দেৱতাৰ সৈতে সম্পৰ্ক 

পৰ্জন্যক অনেক সংস্কৃতিত পূজা হয়। স্লেভিক পেৰুণ, লিথুৱানিয়ান পেৰ্কুনাছ, লেটভিয়ান পেৰ্কন্স আৰু ফিনিছ পেৰ্কেলে ঢেৰেকনিৰ দেৱতা। গথিক ফেৰ্গুণি (পৰ্বত) আৰু মৰ্ডৱিন পুৰ্গিনেপাজো পৰ্জন্যৰেই ৰূপ।

 বৌদ্ধ ধৰ্মত 
পালি বৌদ্ধ সাহিত্যত পৰ্জন্যক পজ্জুন আখ্যা দিয়া হৈছে। তেওঁ বচ্ছৱলহক দেৱতাসকলৰ ৰজা, যাৰ ডাৱৰ আৰু বতৰৰ ওপৰত সীমিত নিয়ন্ত্ৰণ আছে। তেওঁৰ পুত্ৰীৰ নাম কোকনদা।

জেন অষ্টিন  হৈছে এগৰাকী ইংৰাজ ঔপন্যাসিক। যি মুখ্যতঃ ছয়খন উপন্যাসৰ বাবে জনাজাত, যিয়ে অষ্টাদশ শতিকাৰ শেষত ব্ৰিটিছ লেণ্ডেড গ্ৰেণ্ট্ৰিৰ বাখ্যা, সমালোচনা আৰু এই বিষয়ে মন্তব্য কৰে। 

জন্ম
১৭৭৫ চনৰ ১৬ ডিচেম্বৰত হেম্পশ্বায়াৰৰ ষ্টিঙেনটনত জেন অষ্টিনৰ জন্ম হয়।

শিক্ষা
১৭৪৩ চনত এন কাউলীয়ে অষ্টিন আৰু তেওঁৰ ভগ্নী কেচান্দ্ৰাক শিক্ষা গ্ৰহণৰ বাবে অক্সফৰ্ড বিশ্ববিদ্যালয়লৈ পঠাইছিল।

সাহিত্য ৰাজি
উপন্যাস
   (১৮১১)
   (১৮১৩)
  (১৮১৪)
 (১৮১৫)
  (১৮১৮, মৰণোত্তৰভাৱে)
 (১৮১৮, মৰণোত্তৰভাৱে)
  (১৮৭১, মৰণোত্তৰভাৱে)

অসম্পূৰ্ণ কল্পকাহিনী
দ্য ৱাটছনছ
চেণ্ডিটন

মৃত্যু
১৮১৭ চনৰ ১৮ জুলাইত তেখেতৰ মৃত্যু হয়।

শংকুৰাজ কোঁৱৰ  এগৰাকী ভাৰতীয় গীতিকাৰ, সুৰকাৰ, সংগীত প্ৰযোজক, কণ্ঠশিল্পী আৰু ইউটিউবাৰ। তেওঁ অসমীয়া গীতৰ আধুনিক ইলেকট্ৰনিক সংগীতৰ ধাৰালৈ আগবঢ়োৱা অৱদানৰ বাবে জনাজাত। ২০১৯ চনত তেওঁ কি বেদনাতে শীৰ্ষক গীতটি প্ৰজেক্ট বাৰ্তালাপ নামৰ ইউটিউব চেনেলত মুকলি কৰে। অথচ জলপ্ৰপাত শীৰ্ষক গীতটিৰ মুক্তিলাভৰ পাছতহে তেওঁ নৱপ্ৰজন্মৰ মাজত জনপ্ৰিয়তা লাভ কৰে। ২০২২ চনৰ ২২জুনত তেওঁৰ জনপ্ৰিয় অসমীয়া গীত অলকানন্দাৰ হিন্দী সংস্কৰণ মুকলি কৰে। 

প্ৰাৰম্ভিক জীৱন আৰু শিক্ষা
শংকুৰাজ কোঁৱৰৰ পিতৃ আৰ‍‍ক্ষী বিভাগত কৰ্মৰত হোৱাৰ বাবে তেওঁ সৰুকালত অসমৰ বিভিন্ন স্থানত থাকিবলগা হৈছিল। ১৯৯৫ চনত তেওঁলোক স্থায়ীভাৱে যোৰহাটলৈ আহে আৰু তাতেই তেওঁ শিক্ষাজীৱন আৰম্ভ কৰে। তেওঁৰ ঘৰত সৰুৰে পৰা সাংস্কৃতিক পৰিৱেশে বিৰাজ কৰিছিল যদিও তেওঁ কোনো শাস্ত্ৰীয় সংগীতৰ প্ৰশিক্ষণ লোৱা নাছিল। সৰুকালত তেওঁ , জয়ন্ত হাজৰিকা, পাৰ্বতী প্ৰসাদ বৰুৱা, লোকনাথ গোস্বামী আদি গায়কৰ গান শুনি সংগীতৰ প্ৰতি আকৰ্ষিত হৈছিল। অসমীয়াৰ উপৰিও তেওঁ পশ্চিমীয়া সংগীতৰ প্ৰতিও যথেষ্ট আকৃষ্ট হৈছিল। 

যোৰহাটত শিক্ষাজীৱন আৰম্ভ কৰি তেওঁ ডিব্ৰুগড়ৰ ছল্ট ব্ৰুক একাডেমীৰ পৰা উচ্চতৰ মাধ্যমিক শিক্ষা সমাপ্ত কৰে আৰু তাৰ পাছত যোৰহাট অভিযান্ত্ৰিক মহাবিদ্যালয়ত ভৰ্তি হয়। ইঞ্জিনীয়াৰিঙৰ শিক্ষা সমাপ্ত কৰি তেওঁ চাকৰিৰ বাবে লৈ যায়। মেঘালয়ত প্ৰায় দুবছৰ কটোৱাৰ পাছত তেওঁ মুম্বাইলৈ যায় আৰু পুনৰ শিক্ষাগ্ৰহণ বাবে টাটা ইনষ্টিটিউট অৱ ছ'চিয়েল ছায়েঞ্চেছত নামভৰ্তি কৰি মিডিয়া আৰু সাংস্কৃতিক বিষয়ত স্নাতকোত্তৰ ডিগ্ৰী লাভ কৰে। স্নাতকোত্তৰ ডিগ্ৰীৰ বাবে পঢ়ি থকা সময়তেই তেওঁ নিজৰ প্ৰথমটি গীত মুকলি কৰে আৰু বিভিন্ন অনুষ্ঠানপ্ৰতিষ্ঠানত সংগীত পৰিৱেশন কৰাৰ বাবে নিমন্ত্ৰণ পাবলৈ ধৰে। তেনেদৰেই তেওঁ পেছাদাৰী সংগীত জগতখনত ভৰি দিয়ে। 

কৰ্মজীৱন
অভিযান্ত্ৰিক শিক্ষা সমাপ্ত কৰাৰ পাছত তেওঁ লৈ গৈ তাৰে কোম্পানী এটাত চাকৰি আৰম্ভ কৰে যত তেওঁ প্ৰায় দুটা বছৰ পাৰ কৰে। তাৰ পাছত তেওঁ স্নাতকোত্তৰ ডিগ্ৰীৰ বাবে মুম্বাইলৈ ৰাওনা হয়। মুম্বাইত পঢ়ি থকা অৱস্থাতেই তেওঁ প্ৰজেক্ট বাৰ্তালাপৰ ওপৰত কাম আৰম্ভ কৰে আৰু ইয়াৰ জৰিয়তে তেওঁ পেছাদাৰী সংগীত জগতত ভৰি দিয়ে। 

সংগীতজগত

শংকুৰাজ কোঁৱৰৰ আধুনিক গীতসমূহ নৱপ্ৰজন্মৰ মাজত অতি জনপ্ৰিয়। প্ৰজেক্ট বাৰ্তালাপ বেনাৰৰ অধীনত নিৰ্মিত মৈত্ৰেয়ী পাটৰ আৰু শংকুৰাজ কোঁৱৰৰ গীত ৰলিং ষ্টন ইণ্ডিয়াই ২০২০ চনৰ প্লেলিষ্টত দূৰ সীমনাত অল্টাৰ্নেটীভ ৰক্ তালিকাত অন্তৰ্ভুক্ত কৰিছিল। “প্ৰজেক্ট বাৰ্তালাপ” মৈত্ৰেয়ী পাটৰ আৰু শংকুৰাজ কোঁৱৰৰ যুটীয়া প্ৰচেষ্টাত গঢ় লৈ উঠিছে। মুম্বাইত তেওঁলোকে একেখন কলেজত পঢ়িছিল আৰু বিশ্ব প্ৰতিবন্ধকতা দিৱসৰ অনুষ্ঠানত একেলগে গীত পৰিৱেশন কৰিছিল। বৰ্তমান তেওঁলোকে অসম তথা দেশৰ বিভিন্ন মঞ্চত একেলগে গীত পৰিৱেশন কৰে।

প্ৰজেক্ট বাৰ্তালাপ
ত পঢ়ি থাকোঁতেই তেওঁ মৈত্ৰেয়ী পাটৰক লগ পায়। দুয়োৱে সংগীতৰ কথা আলাপআলোচনা কৰি থাকোঁতে এক প্ৰকল্পৰ কথা চিন্তাচৰ্চা কৰে যাক পাছলৈ প্ৰজেক্ট বাৰ্তালাপৰূপে নামকৰণ কৰা হয়। ২০১৯ চনত ইয়াৰ অধীনত তেওঁলোকৰ প্ৰথমটো গীত কি বেদনাতে মুকলি কৰা হয়। 

গীতসমূহ আৰু এলবাম

পাৰৱীন বাবী (, ৪ এপ্ৰিল ১৯৪৯২০ জানুৱাৰি ২০০৫) আছিল এগৰাকী ভাৰতীয় চলচ্চিত্ৰৰ অভিনেত্ৰী আৰু মডেল৷ কুৰি শতিকাৰ আশী আৰু নবৈৰ দশকত পাৰৱীন বাবী হিন্দী ছবিৰ এখন চিনাকি মুখ হিচাপে পৰিচিত হৈছিল৷ সূদীৰ্ঘ কেৰিয়াৰত বাবীয়ে এগৰাকী গ্লেমাৰসম্পন্ন ফেশ্যন আইকন হিচাপে খ্যাতি লভিছিল আৰু সৰ্বাধিক উপাৰ্জনকাৰী অভিনেত্ৰীৰ তালিকাভুক্ত হৈছিল৷ 

১৯৭৩ চনত মুক্তি লাভ কৰা চৰিত্ৰৰ যোগেদি বাবীয়ে নিজৰ অভিনয় জীৱনৰ পাতনি মেলে৷ তাৰ ঠিক পিছৰ বছৰটোতে অৰ্থাৎ ১৯৭৪ চনত বাবীয়ে মজবুৰ নামৰ ছবিখনত নীলা চৰিত্ৰটোত অৱতীৰ্ণ হয় আৰু দৰ্শক তথা সমালোচক উভয়ৰে পৰা সমাদৰ লাভ কৰে৷ ১৯৭৫ চনত বাবীয়ে অভিনয় কৰে অপৰাধমূলক ড্ৰামা ছবি দীৱাৰত৷ এইখন ছবিয়েও বাবীৰ জনপ্ৰিয়তা বঢ়োৱাত সহায় কৰে৷ ইয়াৰ পিছত বাবীয়ে ১৯৭৭ চনৰ ছবি অমৰ আকবৰ এন্থনীত জেনিৰ চৰিত্ৰত,  ১৯৭৯ চনৰ ছবি সুহাগ আৰু কালা পত্থৰত যথাক্ৰমে অনু আৰু অনিতা চৰিত্ৰত, ১৯৮০ চনৰ ছবি দ্য বাৰ্ণিং ট্ৰেইনত শীতল চৰিত্ৰত, ১৯৮২ চনৰ ছবি নমক হালালত নীশা চৰিত্ৰত অভিনয় কৰে৷ ১৯৭৬ চনত বাবী হৈ পৰে বিখ্যাত টাইম আলোচনীৰ বেটুপাত শুৱনি কৰা প্ৰথমগৰাকী বলিউড তাৰকা৷ নবৈৰ দশকৰ মাজভাগৰ পৰা বাবীৰ কেৰিয়াৰ থৰকবৰক হবলৈ আৰম্ভ কৰে আৰু ১৯৯১ চনত বাবীয়ে ছবি জগতৰ পৰা অৱসৰ লোৱাৰ সিদ্ধান্ত লয়৷

বাবীৰ জীৱনটোক মিডিয়াই খুব পৰিপাটিকৈ প্ৰকাশ কৰিছিল৷ বাবীয়ে কবীৰ বেদী, ডেনি ডেনজোংপা আৰু মহেশ ভাটৰ দৰে ব্যক্তিৰ লগত সম্পৰ্ক গঢ়ি তুলিছিল যদিও তেখেত আজীৱন অবিবাহিতা হৈ আছিল৷ জীৱনৰ শেষৰফালে তেখেতে পেৰানয়ড স্ক্ৰিজোফেনিয়াত আক্ৰান্ত হয়৷ ডায়েবেটিছত আক্ৰান্ত বাবীৰ মানসিক স্বাস্থ্যও ক্ৰমাগতভাৱে অৱনতি হবলৈ ধৰে৷ ২০০৫ চনৰ ২০ জানুৱাৰীত একাধিক অংগ বিকল হৈ বাবীয়ে মৃত্যুক সাবটি লয়৷

প্ৰাৰম্ভিক জীৱন
গুজৰাটৰ জুনাগড়ত, ১৯৪৯ চনৰ ৪ এপ্ৰিল তাৰিখে পাৰৱীন বাবীৰ জন্ম হয়৷ তেখেত আছিল পৰিয়ালৰ একমাত্ৰ সন্তান৷ পিতৃমাতৃৰ বিবাহোত্তৰ জীৱনে চৌধ্যটা বছৰ অতিক্ৰম কৰাৰ পাছত পাৰৱীন বাবীৰ জন্ম হয়৷ তেখেতৰ পিতৃ ৱালী মহম্মদ খান বাবী জুনাগড়ৰ নবাবৰ এগৰাকী ছিষ্টেম এডমিনিছট্ৰেটৰ৷ আনহাতে মাতৃ আছিল জমল বাখতে বাবী৷ ২০০১ চনত মাতৃৰ দেহাৱসান ঘটে৷ ১৯৫৯ চনত পিতৃক হেৰুওৱা সময়ত বাবীৰ বয়স আছিল মাত্ৰ পাঁচ বছৰ৷ আহমেদাবাদস্থিত মাউণ্ট কাৰ্মেল হাইস্কুলৰ পৰা বাবীয়ে প্ৰাৰম্ভিক শিক্ষা সমাপ্ত কৰে৷ ইয়াৰ পিছত বাবীয়ে আহমেদাবাদৰে ছেইণ্ট জেভিয়াৰ্ছ কলেজত নামভৰ্তি কৰে৷ এইখন শিক্ষানুষ্ঠানৰ পৰা বাবীয়ে ইংৰাজী সাহিত্যত স্নাতক ডিগ্ৰী অৰ্জন কৰে৷

১৯৭২ চনত বাবীয়ে মডেলিং কেৰিয়াৰ আৰম্ভ কৰে৷ তাৰ ঠিক এবছৰৰ ভিতৰতেই তেখেতলৈ অভিনয়ৰ সুযোগটো আহে৷ ১৯৭৩ চনত মুক্তিলাভ কৰা সেই ছবিখন আছিল চৰিত্ৰ৷ বাবীৰ বিপৰীতে অভিনয় কৰিছিল ক্ৰিকেটাৰ ছালীম ডুৰানীয়ে৷  ছবিখন ফ্লপ আছিল যদিও, বাবীয়ে নিজৰ প্ৰতিভাৰ জৰিয়তে পৰৱৰ্তী বহুকেইখন ছবিত অভিনয় কৰাৰ সুযোগ লাভ কৰে৷
 
আশী আৰু নবৈৰ দশকত পাৰৱীন বাবীয়ে এগৰাকী জনপ্ৰিয় অভিনেত্ৰীৰ মৰ্যাদা লাভ কৰে৷ তেখেতে হেমা মালিনী, ৰেখা, শ্বাবানা আজমী, স্মিতা পাটিল, জিনাত আমান, ৰীণা ৰয় আৰু ৰ সমানেই পৰিচিতি লাভ কৰিছিল৷ বলিউদৰ খ্যাতিশীৰ্ষ অভিনেতা অমিতাভ বচ্চনৰ লগত বাবীয়ে আঠখন ছবিত অভিনয় কৰিছে৷

উত্তৰপূব ভাৰতৰ অসম ৰাজ্যৰ মৰিগাঁও জিলাত অৱস্থিত লাহৰীঘাট এখন সৰু চহৰ।  লাহৰিঘাট নামটো লাহৰি আৰু ঘাট শব্দৰ পৰা উদ্ভৱ হৈছে, যিবোৰৰ ঐতিহাসিক তাৎপৰ্য আছে আৰু চহৰখনৰ অতীতৰ সৈতে ওতঃপ্ৰোতভাৱে জড়িত।

লাহৰিঘাট নামৰ উৎপত্তি
কিংবদন্তি অনুসৰি আহোম বংশৰ ৰাজত্বকালত এই অঞ্চলত লাহৰি বৰফুকন নামৰ এজন শক্তিশালী মন্ত্ৰীয়ে শাসন কৰিছিল।  তেওঁৰ বীৰ কৰ্মৰ বাবে পৰিচিত আছিল আৰু অঞ্চলটোৰ জনসাধাৰণে তেওঁক অতিশয় সন্মান কৰিছিল।  এদিন লাহৰি বৰফুকনে চিকাৰ অভিযানত গৈ থাকোঁতে বনৰীয়া জন্তুৰ আক্রমণ কৰি থকা এদল মানুহৰ সন্মুখীন হ’ল৷  লাহৰি বৰফুকনে হস্তক্ষেপ কৰি বনৰীয়া জন্তুৰ পৰা জনসাধাৰণক ৰক্ষা কৰিলে আৰু বিনিময়ত ৰাইজে তেওঁৰ প্ৰতি আনুগত্যৰ প্ৰতিশ্ৰুতি দিলে। তাৰে পৰা ঠাইখনৰ নাম লাহৰিঘাট হল।


অন্য এক জনশ্ৰুতি মতে, গাভৰুৱে বজোঁৱা গগণা বিধক কোৱা হয় লাহৰী গগণা (ৰূপহী)। সময়ত লাহৰি গগণাৰ পৰা মুখ বাগৰি গৈ লাহৰিঘাট হোৱাটো নুই কৰিব নোৱাৰি।

অৰ্থনীতি
বৃহত্তৰ লাহৰীঘাট অঞ্চলৰ বেছিভাগ লোকেই কৃষিজীৱী, কৃষিয়ে হৈছে তেওঁলোকৰ জীৱন নিৰ্বাহৰ সমল। এই অঞ্চলৰ প্ৰধান খেতি হৈছে বৰোধানৰ খেতি।

তথ্য সংগ্ৰহউত্তৰপূব ভাৰতৰ অসম ৰাজ্যৰ মৰিগাঁও জিলাত অৱস্থিত লাহৰীঘাট এখন সৰু চহৰ।  লাহৰিঘাট নামটো লাহৰি আৰু ঘাট শব্দৰ পৰা উদ্ভৱ হৈছে, যিবোৰৰ ঐতিহাসিক তাৎপৰ্য আছে আৰু চহৰখনৰ অতীতৰ সৈতে ওতঃপ্ৰোতভাৱে জড়িত।

লাহৰিঘাট নামৰ উৎপত্তি
কিংবদন্তি অনুসৰি আহোম বংশৰ ৰাজত্বকালত এই অঞ্চলত লাহৰি বৰফুকন নামৰ এজন শক্তিশালী মন্ত্ৰীয়ে শাসন কৰিছিল।  তেওঁৰ বীৰ কৰ্মৰ বাবে পৰিচিত আছিল আৰু অঞ্চলটোৰ জনসাধাৰণে তেওঁক অতিশয় সন্মান কৰিছিল।  এদিন লাহৰি বৰফুকনে চিকাৰ অভিযানত গৈ থাকোঁতে বনৰীয়া জন্তুৰ আক্রমণ কৰি থকা এদল মানুহৰ সন্মুখীন হ’ল৷  লাহৰি বৰফুকনে হস্তক্ষেপ কৰি বনৰীয়া জন্তুৰ পৰা জনসাধাৰণক ৰক্ষা কৰিলে আৰু বিনিময়ত ৰাইজে তেওঁৰ প্ৰতি আনুগত্যৰ প্ৰতিশ্ৰুতি দিলে। তাৰে পৰা ঠাইখনৰ নাম লাহৰিঘাট হল।


অন্য এক জনশ্ৰুতি মতে, গাভৰুৱে বজোঁৱা গগণা বিধক কোৱা হয় লাহৰী গগণা (ৰূপহী)। সময়ত লাহৰি গগণাৰ পৰা মুখ বাগৰি গৈ লাহৰিঘাট হোৱাটো নুই কৰিব নোৱাৰি।

অৰ্থনীতি
বৃহত্তৰ লাহৰীঘাট অঞ্চলৰ বেছিভাগ লোকেই কৃষিজীৱী, কৃষিয়ে হৈছে তেওঁলোকৰ জীৱন নিৰ্বাহৰ সমল। এই অঞ্চলৰ প্ৰধান খেতি হৈছে বৰোধানৰ খেতি।

তথ্য সংগ্ৰহউত্তৰপূব ভাৰতৰ অসম ৰাজ্যৰ মৰিগাঁও জিলাত অৱস্থিত লাহৰীঘাট এখন সৰু চহৰ।  লাহৰিঘাট নামটো লাহৰি আৰু ঘাট শব্দৰ পৰা উদ্ভৱ হৈছে, যিবোৰৰ ঐতিহাসিক তাৎপৰ্য আছে আৰু চহৰখনৰ অতীতৰ সৈতে ওতঃপ্ৰোতভাৱে জড়িত।

লাহৰিঘাট নামৰ উৎপত্তি
কিংবদন্তি অনুসৰি আহোম বংশৰ ৰাজত্বকালত এই অঞ্চলত লাহৰি বৰফুকন নামৰ এজন শক্তিশালী মন্ত্ৰীয়ে শাসন কৰিছিল।  তেওঁৰ বীৰ কৰ্মৰ বাবে পৰিচিত আছিল আৰু অঞ্চলটোৰ জনসাধাৰণে তেওঁক অতিশয় সন্মান কৰিছিল।  এদিন লাহৰি বৰফুকনে চিকাৰ অভিযানত গৈ থাকোঁতে বনৰীয়া জন্তুৰ আক্রমণ কৰি থকা এদল মানুহৰ সন্মুখীন হ’ল৷  লাহৰি বৰফুকনে হস্তক্ষেপ কৰি বনৰীয়া জন্তুৰ পৰা জনসাধাৰণক ৰক্ষা কৰিলে আৰু বিনিময়ত ৰাইজে তেওঁৰ প্ৰতি আনুগত্যৰ প্ৰতিশ্ৰুতি দিলে। তাৰে পৰা ঠাইখনৰ নাম লাহৰিঘাট হল।


অন্য এক জনশ্ৰুতি মতে, গাভৰুৱে বজোঁৱা গগণা বিধক কোৱা হয় লাহৰী গগণা (ৰূপহী)। সময়ত লাহৰি গগণাৰ পৰা মুখ বাগৰি গৈ লাহৰিঘাট হোৱাটো নুই কৰিব নোৱাৰি।

অৰ্থনীতি
বৃহত্তৰ লাহৰীঘাট অঞ্চলৰ বেছিভাগ লোকেই কৃষিজীৱী, কৃষিয়ে হৈছে তেওঁলোকৰ জীৱন নিৰ্বাহৰ সমল। এই অঞ্চলৰ প্ৰধান খেতি হৈছে বৰোধানৰ খেতি।

তথ্য সংগ্ৰহউত্তৰপূব ভাৰতৰ অসম ৰাজ্যৰ মৰিগাঁও জিলাত অৱস্থিত লাহৰীঘাট এখন সৰু চহৰ।  লাহৰিঘাট নামটো লাহৰি আৰু ঘাট শব্দৰ পৰা উদ্ভৱ হৈছে, যিবোৰৰ ঐতিহাসিক তাৎপৰ্য আছে আৰু চহৰখনৰ অতীতৰ সৈতে ওতঃপ্ৰোতভাৱে জড়িত।

লাহৰিঘাট নামৰ উৎপত্তি
কিংবদন্তি অনুসৰি আহোম বংশৰ ৰাজত্বকালত এই অঞ্চলত লাহৰি বৰফুকন নামৰ এজন শক্তিশালী মন্ত্ৰীয়ে শাসন কৰিছিল।  তেওঁৰ বীৰ কৰ্মৰ বাবে পৰিচিত আছিল আৰু অঞ্চলটোৰ জনসাধাৰণে তেওঁক অতিশয় সন্মান কৰিছিল।  এদিন লাহৰি বৰফুকনে চিকাৰ অভিযানত গৈ থাকোঁতে বনৰীয়া জন্তুৰ আক্রমণ কৰি থকা এদল মানুহৰ সন্মুখীন হ’ল৷  লাহৰি বৰফুকনে হস্তক্ষেপ কৰি বনৰীয়া জন্তুৰ পৰা জনসাধাৰণক ৰক্ষা কৰিলে আৰু বিনিময়ত ৰাইজে তেওঁৰ প্ৰতি আনুগত্যৰ প্ৰতিশ্ৰুতি দিলে। তাৰে পৰা ঠাইখনৰ নাম লাহৰিঘাট হল।


অন্য এক জনশ্ৰুতি মতে, গাভৰুৱে বজোঁৱা গগণা বিধক কোৱা হয় লাহৰী গগণা (ৰূপহী)। সময়ত লাহৰি গগণাৰ পৰা মুখ বাগৰি গৈ লাহৰিঘাট হোৱাটো নুই কৰিব নোৱাৰি।

অৰ্থনীতি
বৃহত্তৰ লাহৰীঘাট অঞ্চলৰ বেছিভাগ লোকেই কৃষিজীৱী, কৃষিয়ে হৈছে তেওঁলোকৰ জীৱন নিৰ্বাহৰ সমল। এই অঞ্চলৰ প্ৰধান খেতি হৈছে বৰোধানৰ খেতি।

তথ্য সংগ্ৰহ
মমতা বন্দ্যোপাধ্যায়  পশ্চিমবংগৰ একাদশতম তথা বৰ্তমানৰ মুখ্যমন্ত্ৰী আৰু সৰ্বভাৰতীয় তৃণমূল কংগ্ৰেছ দলৰ প্ৰতিষ্ঠাপক সভানেত্ৰী। ১৯৯৭ চনত ভাৰতীয় জাতীয় কংগ্ৰেছৰ পৰা ফালৰি কাতি সৰ্বভাৰতীয় তৃণমূল কংগ্ৰেছৰ স্থাপন কৰে। পশ্চিমবংগত তেখেত দিদি (বাইদেউ) নামে পৰিচিত।

প্ৰাৰম্ভিক জীৱন
মমতা বন্দ্যোপাধ্যায়ে ১৯৫৫ চনৰ ৫ জানুৱাৰীত,   পশ্চিমবংগৰ কলিকতাৰ হাজৰা অঞ্চলৰ এক দৰিদ্ৰ মধ্যবিত্ত পৰিয়ালত জন্মগ্ৰহণ কৰে। দেউতাক প্ৰমীসৃলেশ্বৰ বন্দ্যোপাধ্যায় আছিল এজন স্বাধীনতা সংগ্ৰামী আৰু মাকৰ নাম আছিল গায়ত্ৰী দেৱী। কলকাতাৰ শিক্ষায়তন মহাবিদ্যালয়ৰ পৰা বি.এড. ডিগ্ৰি লোৱাৰ পিছত কলিকতা বিশ্ববিদ্যালয়ৰ পৰা এম.এ. ডিগ্ৰি আৰু কলিকতাৰ যোগেশ চন্দ্ৰ চৌধুৰী কলেজ অফ ল’ ৰ পৰা এল.এল.বি. ডিগ্ৰি অৰ্জন কৰে। মমতা বন্দ্যোপাধ্যায়ে শিক্ষা জীৱন সমাপ্ত কৰি কিছু সময়ৰ বাবে এখন প্ৰাথমিক বিদ্যালয়ত শিক্ষকতাও কৰিছিল। মমতা বন্দ্যোপাধ্যায় ছাত্ৰ জীৱনতেই ৰাজনীতিৰ সৈতে জড়িত হৈ পৰিছিল।

জাতীয় কংগ্ৰেছত ৰাজনৈতিক জীৱন
১৯৭০ দশকতেই কংগ্ৰেছ (আই) দলত যোগদানৰ জৰিয়তে মমতা বেনাৰ্জীয়ে অতি কম বয়সতে ৰাজনৈতিক জীৱনৰ পাতনি মেলিছিল। ১৯৭৬১৯৮০ লৈকে মমতাই মহিলা কংগ্ৰেছৰ সাধাৰণ সম্পাদক ৰূপেও নিৰ্বাচিত হৈছিল আৰু ১৯৪৭ চনৰ লোকসভা নিৰ্বাচনত পশ্চিমবংগৰ যাদৱপুৰ লোকসভাৰ পৰা বৰ্ষীয়ান কমিউনিষ্ট নেতা সোমনাথ চেটাৰ্জীক পৰাজিত কৰি পোন প্ৰথম বাৰৰ বাবে সাংসদ হিচাপে নিৰ্বাচিত হৈছিল। ১৯৯১ চনৰ নৰসীমা ৰাও মন্ত্ৰীসভাই মমতা বেনাৰ্জীক মানৱ সম্পদ উন্নয়ন, ক্ৰিয়া আৰু যুৱ কল্যাণ তথা শিশু বিকাশৰ ৰাষ্ট্ৰ মন্ত্ৰী হিচাপে মনোনীত কৰে। ১৯৯৩ চনত মমতাৰ পদত্যাগ পত্ৰ গৃহীত হয়।
২০১৪ চনৰ লোকসভা নিৰ্বাচন
২০১৪ চনৰ ভাৰতৰ লোকসভা নিৰ্বাচনত মমতা বেনাৰ্জীৰ নেতৃত্বত তৃণমূল কংগ্ৰেছে এককভাৱে পশ্চিমবংগত ৩৪ খন লোকসভা আসন লাভ কৰিছিল।
২০১৬ চনৰ বিধানসভা নিৰ্বাচন
২০১৬ চনৰ পশ্চিমবংগৰ বিধানসভা নিৰ্বাচনত তৃণমূল কংগ্ৰেছে অকলেই ২১১ খন আসন (মুঠ ২৯৪ খন আসনৰ ভিতৰত) দখল কৰি চৰকাৰ গঠন কৰিছিল।  তৃণমূল কংগ্ৰেছ প্ৰধান মমতা বেনাৰ্জীয়ে পশ্চিমবংগৰ মুখ্যমন্ত্ৰী হিচাপে পুনৰ শপত গ্ৰহণ কৰে ।  

 জনপ্ৰিয় সংস্কৃতিত 
মমতা বেনাৰ্জীৰ জীৱনীৰ আধাৰত নিৰ্মাণ কৰা হৈছে  বাঘিনী  শীৰ্ষক এখন ছবি। ছবিখনে মুক্তি লাভ কৰিছিল ২০১৯ চনৰ ৩ মেত।

পৰিয়াল লোককথা হৈছে ব্যক্তিগত পৰিয়ালৰ গোটৰ ভিতৰত সংক্ৰমিত লোককথা আৰু পৰম্পৰাগত সংস্কৃতিৰ অধ্যয়ন আৰু ব্যৱহাৰৰ সৈতে জড়িত লোককথাৰ শাখা। ইয়াৰ ভিতৰত পৰিয়ালৰ সদস্যই উৎপাদিত শিল্পকৰ্ম বা পৰিয়ালৰ অনুষ্ঠানৰ সোঁৱৰণী হিচাপে সংৰক্ষণ কৰা স্মৃতিচিহ্নসমূহো অন্তৰ্ভুক্ত। ইয়াত পৰিয়ালৰ ফটো, ফটো এলবাম, লগতে ভৱিষ্যতৰ বাবে ৰখা অন্যান্য পৃষ্ঠাৰ বাণ্ডিল যেনেপ্ৰমাণপত্ৰ, চিঠি, জাৰ্নেল, টোকা, আৰু বজাৰ কৰা তালিকা অন্তৰ্ভুক্ত কৰা হৈছে। সঁচা পৰিঘটনাৰ বিষয়ে কথা কোৱা পাৰিবাৰিক কথা আৰু কাহিনীবোৰক এক উমৈহতীয়া পাৰিবাৰিক পৰিচয় বৰ্তাই ৰখাৰ উপায় হিচাপে পুনৰুল্লেখ কৰা হয়। পাৰিবাৰিক ৰীতিনীতিসমূহ অতি সঘনাই পালন, পৰিৱৰ্তন, সৃষ্টি কৰা বা পুনৰুত্থান কৰা হয়। প্ৰতিবাৰেই পৰিণতি হ’ল পৰিয়ালটোক অনন্য বুলি ধৰি ধাৰণাটোক সংজ্ঞায়িত আৰু দৃঢ়তৰ কৰা।

পৰিয়ালৰ লোককথাক দীৰ্ঘদিন ধৰি আঞ্চলিক, জাতিগত, ধৰ্মীয় বা বৃত্তিগত গোটৰ নথিপত্ৰত অন্তৰ্ভুক্ত কৰা হৈছে। ১৯৫৮ চনত মৌখিক ইতিহাসৰ পথ প্ৰদৰ্শক মডি বটাৰাইটে পৰিয়ালৰ কাহিনীৰ নথিভুক্ত কৰিবলৈ কৰা আহ্বানৰ প্ৰতি সঁহাৰি জনাই .  .        .          , .  . ,  . ,   . .      .লোককথাবিদসকলে নিজৰ পৰিয়ালত প্ৰচলিত গল্প আৰু পৰম্পৰাৰ প্ৰকাশিত বিৱৰণীৰে সমৰ্থন আগবঢ়ায় । .  ,    ,  –.       , . . ১৯৭০ চনত পৰিয়ালৰ লোককথাৰ গোটটো ক্ৰমাৎ সংজ্ঞায়িত উপাদান হিচাপে গণ্য হ’বলৈ আৰম্ভ কৰে। এল কেৰেন বাল্ডউইনৰ অপ্ৰকাশিত গৱেষণা পত্ৰখনে (১৯৭৫).   .            .      .পৰিয়ালৰ লোককথাৰ বাবে অধিক তাত্ত্বিক ভিত্তি স্থাপন কৰিছিল৷ তেওঁৰ মতে ...পৰিয়ালটো কেৱল লোকগোটেই নহয়, ই যিকোনো ব্যক্তিৰ অন্তৰ্গত প্ৰথম লোকগোট।  ,   , . –.     , . ,  .

ইয়াৰ পিছত এই ক্ষেত্ৰখন বহল হৈ পৰিয়ালৰ সম্প্ৰসাৰিত সংজ্ঞাটোকো সামৰি ল’লে। সন্তান আৰু ককাআইতা থকা বিষমযৌন বিবাহিত দম্পতীৰে গঠিত গতানুগতিক বহল পৰিয়ালটোত এতিয়া সমকামী সংগী, অবিবাহিত প্ৰতিশ্ৰুতিবদ্ধ সম্পৰ্ক আৰু অগতানুগতিক পদ্ধতি আৰু পদ্ধতিৰ দ্বাৰা তুলি লোৱা বা জন্ম লোৱা সন্তানক অন্তৰ্ভুক্ত কৰা হৈছে। সেই অনুসৰি পাৰিবাৰিক পৰম্পৰা নিজেই সলনি হৈ আছে।

পৰিয়ালৰ লোককথাৰ অধ্যয়ন বংশাৱলী বা পৰিয়ালৰ ইতিহাসৰ পৰা পৃথক। ঐতিহাসিক তাৰিখ, স্থান আৰু পৰীক্ষাযোগ্য পৰিঘটনাৰ ওপৰত গুৰুত্ব দিয়াৰ পৰিৱৰ্তে এই অধ্যয়নৰ ক্ষেত্ৰখনে পৰিয়ালটোক এক সুকীয়া সামাজিক গোট হিচাপে সংজ্ঞায়িত কৰা অনন্য কাহিনী, ৰীতিনীতি আৰু হস্তশিল্পক নিৰীক্ষণ কৰে। পৰিয়ালৰ জ্ঞান আৰু মূল্যবোধৰ এটা গোট প্ৰকাশ কৰিবলৈ পৰিয়ালৰ জ্ঞান প্ৰায়ে সলনি হয়। পৰিয়ালৰ জ্ঞানে পাৰিবাৰিক কাহিনীৰ সংজ্ঞা দিয়ে। ১৯৯৬ চনত আমেৰিকাৰ লোককথাবিদ বাৰে ট’লকেনে লিখিছিল

এটা ব্যক্তিগত পৰিয়ালৰ বাবে লোককথা হৈছে ইয়াৰ এক উমৈহতীয়া অতীতৰ সৃষ্টিশীল প্ৰকাশ। কেঁচা অভিজ্ঞতাবোৰ পাৰিবাৰিক কাহিনী, প্ৰকাশ আৰু ফটোলৈ ৰূপান্তৰিত হোৱাৰ লগে লগে সেইবোৰক এনে ৰূপত সংহিতাভুক্ত কৰা হয় যিবোৰ সহজেই মনত পেলাব পাৰি, পুনৰ ক’ব পাৰি আৰু উপভোগ কৰিব পাৰি। তেওঁলোকৰ নাটক আৰু সৌন্দৰ্য উচ্চতৰ হৈ পৰে, আৰু পৰিয়ালৰ অতীতক প্ৰয়োজন আৰু ইচ্ছা অনুসৰি পুনৰ গঢ় দিয়াৰ লগে লগে সুলভ হৈ পৰে। ইয়াৰ কাহিনী, ফটোগ্ৰাফ আৰু পৰম্পৰা ব্যক্তিগতকৃত আৰু প্ৰায়ে অভিজ্ঞতাৰ সৃষ্টিশীল পাতন৷

কেথেৰিণাৰ সৈতে এটি নিৰ্জন দুপৰীয়া অসমীয়া সাহিত্যিক অনুৰাধা শৰ্মা পূজাৰীৰ এক চুটিগল্প সংকলন। গ্ৰন্থখনৰ প্ৰথম প্ৰকাশ হৈছিল ২০০৫ চনৰ ডিচেম্বৰত। ইয়াত অনিন্দিতাৰ খণ্ডচিত্ৰ, ফৰেষ্ট বুঢ়াৰ বাৰী আদি মুঠ এঘাৰটা গল্প সন্নিৱিষ্ট হৈছে। লেখিকাৰ নিজৰ ভাষাত, জীৱনে যিদৰে নিয়ম নামানে, চুটি গল্পইও নামানে। মোৰ বাবে এইটোৱে আছিল চুটি গল্পৰ শ্ৰেষ্ঠ সংজ্ঞা। 'কেথেৰিণাৰ সৈতে এটা নিৰ্জন দুপৰীয়া', ঠিক এনেদৰেই লেখা গল্পৰ সমষ্টি। নানা মুহূৰ্তত লেখা, অনুশাসন বিহীন লেখা, গল্প হ'বও পাৰে, নহ'বও পাৰে।পাতনি পৃষ্ঠা, কেথেৰিণাৰ সৈতে এটা নিৰ্জন দুপৰীয়া 

গল্পসমূহ
অনিন্দিতাৰ খণ্ডচিত্ৰ
গল্পটোত অনিন্দিতা নামৰ এগৰাকী সাংবাদিকৰ কৰ্মজীৱনৰ বিভিন্ন টুকুৰা ছবি লিপিৱদ্ধ কৰা হৈছে। বিভিন্ন সময়ত নায়িকাই এফালে প্ৰচলিত ব্যৱসায়মুখী সংবাদ ব্যৱস্থা আৰু আনফালে মানৱীয়তাৰ তাগিদাত দোমোজাত পৰিছে। শেষৰফালে বিশ্ববিদ্যালয়ৰ সহপাঠী বাসৱ ওৰফে বাচ্চু এক জটিল পাকচক্ৰত পৰি সন্ত্ৰাসবাদী সন্দেহত কৰায়ত্ত হৈছে আৰু অনিন্দিতাও তাত সাঙোৰ খাই পৰিছে। 

ফৰেষ্ট বুঢ়াৰ বাৰী
গল্পটোত লেখিকাই নিজে প্ৰথম পুৰুষত থাকি কাহিনীটো বৰ্ণাইছে। প্ৰধান চৰিত্ৰ ফণীভূষণ দাস বন বিভাগৰ অৱসৰপ্ৰাপ্ত উচ্চপদস্থ চাকৰিয়াল আৰু পৰিৱেশ সচেতন ব্যক্তি। চুবুৰীয়াক সচৰাচৰ পৰৱেশ সম্পৰ্কীয় উপদেশ দিয়াৰ বাবে ফৰেষ্ট বুঢ়া বুলি তেওঁৰ এক উপনামো আছে। পিছে দাসৰ নিজ পুত্ৰয়ে তেওঁৰ চিন্তাধাৰা বুজি নাপাই তেওঁ সযতনে পতা গছগছনিৰ বাৰী ভাঙি কোনো বিল্ডাৰ্ছ গ্ৰুপৰ হতুৱাই এপাৰ্টমেন্ট সজোৱাৰ প্ৰস্তাৱ দিয়ে। প্ৰকৃতিৰ ভাৰসাম্যৰ বাবে ওৰে জীৱন যুঁজ দিয়া এই কথাত দাস অত্যন্ত ক্ষোভিত আৰু মৰ্মাহত হৈ গল্পকাৰৰ আগত নিজৰ ক্ষোভ উজাৰে। ইয়াতেই গল্পৰ সামৰণি ঘটে।

এটা স্বাধীন সপোনত ৰফিকুল, দ্বাৰকা, দেবেন
গল্পটোত গল্পকাৰে বন্ধু দ্বাৰকা, দেবেন দেৱান আৰু কবি তথা নাট পৰিচালক ৰফিকুল হোছেইনৰ বান্ধোনহীন জীৱনৰ লগত নিজৰ জীৱনৰ তুলনা কৰিছে। গল্প এটা সৃষ্টি কৰিবলৈ আহৰি নেপাই তেওঁ  লিখিছে
মইতো ৰফিকুল হোছেইন হব নোৱাৰোঁ, মই দ্বাৰকা বা দেবেন দেৱান হব নোৱাৰিলোঁ...! পুৱা পাঁচটাত উঠি মৰ্ণিংৱাক, সাতটাৰপৰা নটালৈ লেখা, দহটাত অফিচ, দুটাত লাঞ্চ। এই ৰুটিনত কি সৃষ্টি কৰিব পাৰি!

গল্পকাৰৰ বান্ধোনহীন হোৱাৰ সপোন এটাৰে গল্পটোৰ সামৰণি ঘটিছে।

প্ৰজাপতি


'জেটছেট'ৰ সময়ত
গল্পটোত গল্পকাৰে এক বিমান যাত্ৰাত সহযাত্ৰী এক আমেৰিকান দম্পতীৰ সৈতে হোৱা অভিজ্ঞতাৰ কথা বৰ্ণাইছে। পুৰুষজনৰ সৈতে গল্পকাৰৰ বিভিন্ন বিষয়ত মৃদু বাকবিতণ্ডা হৈছে আৰু ভাৰতৰ প্ৰতি বিৰাগ ভাৱ দেখি গল্পকাৰ তেওঁৰ ওপৰত চৰম বিতুষ্ট হৈছে। অৱশেষত অৱতৰণৰ সময়ত এই বিৰাগ ভাৱৰ প্ৰকৃত কাৰণ গম পাই গল্পকাৰৰ খং আঁতৰি গৈ সহযাত্ৰীজনৰ প্ৰতি সহানুভূতিহে উপজিছে।

ছাঁ
এক দুৰ্নীতিগ্ৰস্থ চৰকাৰী বিষয়াক প্ৰথম পুৰুষত ৰাখি গল্পকাৰে গল্পটো নিৰ্মাণ কৰিছে। অৱসৰৰ পিছত তেওঁ নিজৰ জীৱনটোলৈ এবাৰ উলটি চায় আৰু নিজৰ নিষ্পাপ শৈশৱকৈশোৰৰ কথা পাগুলিবলৈ ধৰে। তেওঁৰ অৱচেনত মনত অপৰাধবোধে ছাঁ এটা হৈ তেওঁক খেদিবলৈ ধৰে। ইয়াৰ পিছতেই লাহে লাহে তেওঁ মানসিক ভাৰসাম্য হেৰুৱায় আৰু এদিন অকস্মাতে তেওঁৰ মৃত্যু ঘটে।

অচিনাকি চহৰত বসন্ত
বহু বছৰৰ মূৰত বহাগ বিহুৰ সময়ত গল্পকাৰ শৈশৱৰ চহৰখনলৈ আহিছে। স্থানীয় বিহু সন্মিলনখনত তেওঁ এপাক মাৰিছে কিন্তু বৰ্ত্তমানৰ কথাকাণ্ডৰ লগত শৈশৱকালৰ বিহু সন্মিলনৰ বৃহত্‍ তফাত্‍ দেখি তেওঁ বিমৰ্ষ তথা নিৰুত্‍সাহ হৈছে। নিজৰ চহৰখনকে তেওঁৰ অচিনাকি যেন বোধ হৈছে। তেওঁ মনত পেলাইছে স্মৃতিৰ মণিকোঠত যতনাই ৰখা সেই পুৰণা চহৰখনলৈ যত যেন চিৰকাল বসন্ত বিৰাজমান।

এজন পুৰুষৰ গল্প এগৰাকী নাৰীৰ গল্প


কেথেৰিণাৰ সৈতে এটা নিৰ্জন দুপৰীয়া
গল্পটোত ইউৰোপৰ মহান কবি গ্যোটেৰ মাতৃ কেথেৰিণা এলিজাবেথৰ সৈতে সপোনত গল্পকাৰৰ সাক্ষাত্‍ হৈছে। তেওঁৰ সৈতে গল্পকাৰৰ কথাবতৰাৰ মাজেদি বৰ্ত্তমানৰ প্ৰতিযোগিতামূলক  জীৱনযাত্ৰাৰ প্ৰভাৱত পৰি অভিভাৱকসকলে শিশু মনঃস্তত্বক কমকৈ গুৰুত্ব দিয়াৰ মানসিকতাক কটাক্ষ কৰা হৈছে।

অৱসৰত


এখন চকী

শৰীৰতত্ত্ব  ) জৈৱিক প্ৰণালীসমূহৰ সাধাৰণ কাম আৰু তাত জড়িত থকা ৰাসায়নিক আৰু অন্যান্য প্ৰক্ৰিয়াসমূৰ বিষয়ে অধ্যয়ন কৰা জীৱ বিজ্ঞানৰ শাখা।। ইয়াত জীৱ, অঙ্গ প্ৰণালী, অঙ্গ, কোষ, জৈৱিক অণু আদিৰ কৰ্মপ্ৰক্ৰিয়া সামৰি লোৱা হয়। ১৯০১ চনৰ পৰা ৰয়েল ছুইডিছ একাডেমি অৱ ছায়েন্সএ শৰীৰতত্ত্ব বিষয়ত সৰ্বোচ্চ সন্মান শৰীৰতত্ত্ব আৰু চিকিৎ‍সা বিজ্ঞানৰ ন'বেল বঁটা প্ৰদান কৰি আহিছে। 

শব্দমূল
ফিজিঅলজী শব্দটো ৰ  যাৰ অৰ্থ হৈছে প্ৰকৃতি বা উৎ‍পত্তি আৰু  যাৰ অৰ্থ অধ্যয়ন শব্দৰ পৰা আহিছে। 

মানৱ শৰীৰতত্ত্ব

মানৱ শৰীৰতত্ত্ব হৈছে মানুহৰ শৰীৰৰ অঙ্গ আৰু সেয়া গঠন কৰা কোষবোৰৰ কাৰিকৰী, দৈহিক আৰু ৰাসয়নিক ক্ৰিয়াসমূহ অধ্যয়ন কৰা বিজ্ঞান। শৰীৰতত্ত্বত অঙ্গপ্ৰতঙ্গৰ স্তৰ আৰু প্ৰণালীৰ ভিতৰৰ প্ৰণালীত গুৰুত্ব দিয়া হয়। মানৱ শৰীৰতত্ত্বৰ জ্ঞানৰ ভেটিটোৰ বেছিভাগেই জন্তুৰ ওপৰত কৰা পৰীক্ষাৰ পৰা লাভ কৰা। শৰীৰতত্ত্বৰ শৰীৰস্থানৰ লগত নিকট সম্পৰ্ক আছে; শৰীৰস্থানত গঠনৰ বিষয়ে অধ্যয়ন কৰা হয়, আনহাতে শৰীৰতত্ত্বত ক্ৰিয়াসমূহ অধ্যয়ন কৰা হয়। সততে থকা সংযোগৰ বাবে শৰীৰতত্ত্ব, শৰীৰস্থান আৰু জৈৱ ৰসায়নক চিকিৎসা বিজ্ঞানৰ প্ৰাথমিক বিষয় হিচাপে গ্ৰহণ কৰা হয়।

ইতিহাস
মানৱ শৰীৰতত্ত্বৰ অধ্যয়ন চিকিৎ‍সা বিজ্ঞানৰ জনক হিপ'ক্ৰেটিছৰ দিনত খ্ৰীষ্টপূৰ্ব ৪২০ মানতে আৰম্ভ হৈছিল। প্ৰাচীন গ্ৰীছত এৰিষ্ট'টলৰ সমালোচনাত্মক চিন্তা, আৰু গঠন আৰু কামৰ সম্বন্ধৰ ওপৰত প্ৰদান কৰা তেওঁৰ গুৰুত্বই শৰীৰতত্ত্বৰ উন্মেষ ঘটাইছিল। গেলেন নামৰে জনাজাত ক্লডিয়াছ গেলেনাছে (আনুমানিক ১২৬১৯৯ খ্ৰীষ্টাব্দ) প্ৰথম দেহৰ কাৰ্যপ্ৰণালী জানিবলৈ পৰীক্ষানিৰীক্ষা চলাইছিল। গেলেন পৰীক্ষামূলক শৰীৰতত্ত্ব প্ৰতিষ্ঠা কৰিছিল। 

১৯শ শতিকাত শৰীৰতত্ত্বৰ জ্ঞান খৰতকীয়া বেগেৰে বাঢ়িবলৈ আৰম্ভ কৰিছিল। বিশেষকৈ ১৮৩৮ চনত প্ৰকাশ হোৱা মেথিয়াছ জেক'ব স্লেইডেন আৰু ]]থিঅডৰ স্বান]]ৰ কোষ তত্ত্বই ইয়াত প্ৰভুত অৰিহণা যোগাইছিল। এই তত্ত্বৰ মতে জীৱবোৰ কোষ নামৰ এককৰ সমষ্টিৰে গঠিত। ক্ল'ড বাৰ্নাৰ্ড ৰ(১৮১৩১৮৭৮) আৱিষ্কাৰসমূহৰ পিছত তেওঁ মিলিউ ইণ্টেৰিয়'ৰ (অভ্যন্তৰীণ পৰিৱেশ)ৰ ধাৰণা আগবঢ়ায় যিটোক পিছলৈ আমেৰিকান শৰীৰতত্ত্ববিদ ৱাল্টাৰ কেনন (১৮৭১১১৯৪৫)এ হ'মিঅ'ষ্টেচিছৰ ধাৰণাত ব্যৱহাৰ কৰে। 

বিংশ শতিকাত জীৱবিজ্ঞানীসকল মানুহৰ বাহিৰে আন জীৱৰ কাৰ্যপ্ৰণালীৰ ওপৰত আগ্ৰহী হৈ পৰে যাৰ ফলত তুলনামূলক শৰীৰতত্ত্ব আৰু ৰ সূত্ৰপাত ঘটে। এই ক্ষেত্ৰসমূহত অৱদান আগবঢ়োৱাসকলৰ ভিতৰত  আৰু  উল্লেখযোগ্য। শেহতীয়াভাৱে ক্ৰমবিকাশ শৰীৰতত্ত্ব এটা মুখ্য উপবিষয় হৈ পৰিছে।

সংহতিমূলক শৰীৰতত্ত্বৰ ভিত্তি হৈছে মানৱ দেহৰ প্ৰণালীসমূহৰ কাৰ্যাৱলীৰ নিৰ্দিষ্ট বা উপৰাউপৰি ৰূপ। ৰাসায়নিক বা বৈদ্যুতিক সংকেতেৰে হোৱা যোগাযোগৰ জৰিয়তে এনে কাৰ্য সম্পাদন হয়। অন্তঃস্ৰাৱী তন্ত্ৰ আৰু স্নায়ুতন্ত্ৰই এই ক্ষেত্ৰত মুখ্য ভূমিকা পালন কৰে। 

অতিৰিক্ত তথ্য

   .        .


 


 ছিক্কিম   হিমালয় পৰ্বতমালাৰ ওপৰত অৱস্থিত ভাৰতবৰ্ষৰ এখন ।  এই ৰাজ্যখন ছখন জিলাত ভাগ কৰা হৈছে। এই ছখন জিলা হৈছে গেংটক, মাংগন, নামছি, গেইজিঙ, পাকয়ং আৰু ছৰেং।   নিযুক্তি দিয়া জিলা উপায়ুক্তই এই জিলা সমূহ পৰিচালনা কৰে। এই জিলা সমূহ পুনৰ মহকুমাত ভাগ কৰা হৈছে। ৰাজ্যখনৰ বহুতো অংশ ভাৰতীয় সেনা বাহিনীৰ দ্বাৰা নিয়ন্ত্ৰিত। কাৰণ, ছিক্কিমত চীনৰ লগত বহুতো স্পৰ্শকাতৰ সীমান্তৱৰ্তী এলেকা আছে। বহুতো অঞ্চল বিদেশী লোকৰ বাবে নিষিদ্ধ কৰা আছে আৰু সেই ঠাই সমূহ ভ্ৰমণ কৰিবৰ বাবে বিশেষ চৰকাৰী অনুমতিৰ প্ৰয়োজন। ছিক্কিমত সৰ্বমুঠ ৮খন চহৰ আৰু ৯টা মহকুমা আছে। 

ছিক্কিমত আগতে চাৰিখন জিলা আছিল। ২১ ডিচেম্বৰ ২০২১ চনত ছিক্কিমৰ চৰকাৰে ২খন নতুন জিলা গঠনৰ কথা ঘোষণা কৰে আৰু আগৰ ৪খন জিলাৰ নাম সলনি কৰে।

ছিক্কিমৰ জিলা কেইখন হৈছে

ভাৰতীয় মহাকাশ গৱেষণা সংস্থা ৰ দ্বাৰা বিকশিত আৰু ভাৰত চৰকাৰৰ দ্বাৰা সম্পূৰ্ণভাৱে নিয়ন্ত্ৰিত ইণ্ডিয়ান ৰিজিয়নেল নেভিগেচন চেটেলাইট চিষ্টেম  হৈছে এক স্বয়ংক্ৰিয় কৃত্ৰিম উপগ্ৰহ ভিত্তিক নেভিগেচন চিষ্টেম। যুদ্ধকালীন পৰিস্থিতিত বিদেশৰ পৰা নিয়ন্ত্ৰিত নেভিগেচন চিষ্টেমৰ সুবিধা ব্যাহত হৈ পৰিব পাৰে, ক বিকাশ কৰাৰ ই এক প্ৰধান কাৰণ। এ মূলতঃ দুই প্ৰকাৰৰ সেৱা আগবঢ়াব, তাৰে প্ৰথম প্ৰকাৰৰ নেভিগেচন চিষ্টেমৰ সেৱা সাধাৰণ জনসাধাৰণৰ বাবে মুকলি থাকিব, দ্বিতীয় প্ৰকাৰ সেৱা বিশেষ এনক্ৰিপচন চিষ্টেমৰ দ্বাৰা সুৰক্ষিত হৈ থাকিব, এই সেৱা সেনাবাহিনীৰ কাৰ্যত ব্যৱহাৰ কৰা হ’ব। 

বিকাশ
এই প্ৰকল্পৰ অধীনত, ২০১৩ চনৰ ২৮ মে’ত বেংগালুৰু স্থিত ৰ ডিপ স্পেচ নেটৱৰ্ক ৰ চৌহদৰ ভিতৰতে এ এটা নতুন চেটেলাইট নেভিগেচন চেণ্টাৰ মুকলি কৰে। ভৱিষ্যতে সমগ্ৰ দেশত বিস্তৃত হৈ থকা মুঠ ২১টা ৰেনজিং কেন্দ্ৰ‍ই উপগ্ৰহ সমূহৰ কক্ষ নিৰ্ধাৰণৰ বাবে প্ৰয়োজনীয় তথ্য যোগান ধৰিব আৰু নেভিগেচন চিগনেল সমূহৰ নিৰীক্ষণ কৰিব। 

সম্পূৰ্ণ ভাৱে ভাৰতৰ নিয়ন্ত্ৰণত থাকিব লগা এই প্ৰকল্পত, ব্যৱহাৰ হ’বলগা উপগ্ৰহ, ভূভাগৰ নিয়ন্ত্ৰণ কেন্দ্ৰৰ যন্ত্ৰপাতি আৰু সাধাৰণ ব্যৱহাৰকাৰীয়ে ব্যৱহাৰ কৰিব লগা গ্ৰাহক যন্ত্ৰ সকলোবোৰ ভাৰতত থলুৱা ভাৱে নিৰ্মিত হ’ব। নিম্নতমঢাল ৰ উপগ্ৰহ সমূহৰ সহায়ত নিম্নঅক্ষাংক্ষৰ স্থান সমূহত সেৱা প্ৰদান কৰা হ’ব। এই প্ৰকপ্লত মুঠ ৭টা কৃত্ৰিম উপগ্ৰহ থাকিব, তাৰে তিনিটা উপগ্ৰহ ভাৰত মহাসাগৰৰ ওপৰত ভুস্থৈতিক কক্ষপথত থাকিব। মিচাইল প্ৰক্ষেপণত এই সেৱাই ভাৰতীয় সেনানাহিনীত গুৰুত্বপূৰ্ণ ভূমিকা ল’ব।

প্ৰকল্পটোৰ মুঠ ব্যয় প্ৰায়  মান হ’ব বুলি অনুমান কৰা হৈছে, তাৰে ভূভাগত থকা অংশৰ খৰচ প্ৰায়  আৰু প্ৰতিটো উপগ্ৰহৰ খৰচ প্ৰায় .

 সময় ৰেখা 
২০১০ চনত ভাৰতৰ দ্বাৰা এই প্ৰকল্পৰ কথা প্ৰস্তাৱ কৰা হয়, সেইমতে ২০১১ চনৰ শেষ ভাগৰ পৰা প্ৰতি ছমাহৰ অন্তৰে অন্তৰে একোটাকৈ উপগ্ৰহ উত্‍ক্ষেপন কৰাৰ সিদ্ধান্ত গ্ৰহণ কৰা হয়। প্ৰকল্পটো;এই পৰিকল্পনা মতে ;২০১৫ চনৰ ভিতৰত কাৰ্যক্ষম হল হেতেন ; যদিও ২০১৩ চনৰ পৰাহে উপগ্ৰহৰ উত্‍ক্ষেপন কাৰ্য আৰম্ভ হয়। 

প্ৰকল্পটোৰ মহাকাশস্থিত অৰ্ধাংশ মুঠ ৭টা উপগ্ৰহৰে গঠিত হব, যিবোৰ্ৰ প্ৰাৰম্ভিক নাম । ২০১৩ চনৰ ১ জুলাইত এই শৃংখলাৰ প্ৰথম উপগ্ৰহ  সফল ভাৱে উত্‍ক্ষেপন কৰা হয়।

 ২০১৪ চনৰ ৪ এপ্ৰিল ভাৰতীয় মান সময় মতে ১৭১৪ত  ৰকেটৰ সহায়ত দ্বিতীয় উপগ্ৰহ  উত্‍ক্ষেপন কৰা হয়।

১৫ অক্টোবৰ ২০১৪ত তৃতীয় উপগ্ৰহ  উত্‍ক্ষেপন কৰা হয়, ২০১৪ চনৰ শেষলৈ চতুৰ্থটো উপগ্ৰহো উত্‍ক্ষেপন কৰা হ’ব। বাকী থকা তিনিটা উপগ্ৰহ ২০১৫ চনৰ প্ৰথমভাগত আৰু মধ্যভাগত উত্‍ক্ষেপিত হ’ব, আৰু ভাৰতীয় নেভিগেচন চিষ্টেমটো এই বছৰতে সম্পূৰ্ণ ৰূপে কাৰ্যক্ষম হৈ উঠিব। 

 বিৱৰণ 
প্ৰস্তাবিত নেভিগেচন চিষ্টেমটোত মুঠ ৭টা উপগ্ৰহৰ মণ্ডল আৰু এটা ভূস্থিত কেন্দ্ৰ থাকিব। উপগ্ৰহমণ্ডলৰ তিনিটা উপগ্ৰহ ৩২.৫° পূৱ, ৮৩° পূৱ আৰু ১৩১.৫° পূৱ দ্ৰাঘিমাংশত ভূস্থৈতিক কক্ষপথত স্থাপন কৰা হ’ব। দুটা ভূস্থৈতিক কক্ষপথে নিৰক্ষৰেখাক ৫৫ পূৱ আৰু ১১১.৭৫ পূৱ্ত চেদ কৰিব।  এনে এক সজ্জাৰ পৰিপ্ৰেক্ষিতত আতাইকেইটা উপগ্ৰহ ভাৰতীয় নিয়ন্ত্ৰণ কেন্দ্ৰ সমূহৰ পৰা অনৰবৰতে দৃশ্যমান হৈ থাকিব। উপগ্ৰহ সমূহহ্ত আণৱিক ঘড়ী, আৰু নেভিগেচন সংকেত উত্‌পাদন কৰিব পৰাকৈ বৈদ্যুতিক সৰঞ্জাম ৰখা হৈছে। 

ৰ সংকেতত স্থান নিৰূপনকাৰী (পজিচনিং) সেৱা আৰু শুদ্ধতা নিৰ্ণয়কাৰী সেৱা (প্ৰেচিচন চাৰ্ভিচ) থাকিব।  (১১৭৬.৪৫;মেগাহাৰ্টজ) আৰু  বেণ্ড (২৪৯২.০২৮;মেগাহাৰ্টজ)ত এই দুয়োবিধ সেৱা যোগান ধৰা হ’ব।  সংকেতসমূহ ১ মেগাহাৰ্টজ  সংকেতেৰে মডুলেট কৰা হ’ব। শুদ্ধতা নিৰ্ণয়কাৰী সেৱাই  ব্যৱহাৰ কৰিব। নেভিগেচন সংকেত সমূহ ২ৰ পৰা ৪ গিগাহাৰ্টজৰ বেণ্ডত বিতৰণ কৰা হ’ব, কিছুমান দশা নিয়ণ্ট্ৰণকাৰী (ফেজ এৰে) এণ্টিনাৰ সহায়ত এই সংকেত সমূহৰ প্ৰাবল্য আৰু সেৱা প্ৰদান কৰিব লগা ক্ষেত্ৰসমূহত সংকেতৰ বিতৰণ নিশ্ছিত কৰিব। উপগ্ৰহ সমূহৰ একোটাৰ ওজন প্ৰায় ১,৩৩ও কেজি হ’ব আৰু ইয়াত সংযোগ থকা সৌৰশক্তি উত্‍পাদনক্ষম পাতসমূহে ১,৪০০ ৱাট বিদ্যুত উত্‍পাদন কৰিব। তন্ত্ৰটোৱে ভাৰতীয় ভূভাগত ১০মিটাৰতকৈ অধিক শুদ্ধতাৰে স্থান নিৰূপন কৰিব পাৰিব, আনহাতেদি ভাৰতৰ চাৰিসীমাৰ বাহিৰৰ ১,৫০০ কিমি পৰ্যন্ত জলস্থল ক্ষেত্ৰত ই ২০ মিটাৰতকৈ অধিক শুদ্ধতাৰে সেৱা প্ৰদান কৰিব পাৰিব।

 উপগ্ৰহতন্ত্ৰৰ সহায়ক হিচাপে ভূভাগত এটা মুখ্য নিয়ন্ত্ৰণ কেন্দ্ৰ (মাষ্টাৰ কন্ত্ৰ’ল চেণ্টাৰ, ), উপগ্ৰহ সমূহক লক্ষ্য কৰা, ইহঁতৰ কক্ষ নিৰ্ধাৰণ কৰা, আৰু সমুদায় তন্ত্ৰটোৰ অখণ্ডতা নিশ্ছিত কৰাৰ বাবে কেইবাটাও ভূস্থিতকেন্দ্ৰ  আৰু উপগ্ৰহ সমূহৰ স্বাস্থ্য আৰু ইহঁতৰ ৰেডিঅ’ সংকেত প্ৰেৰণ কৰাৰ সক্ষমতা পৰ্যবেক্ষণ কৰিবৰ বাবে কিছুমান অতিৰিক্ত ভূস্থিতকেন্দ্ৰ ( কেন্দ্ৰ) থাকিব। 

উপগ্ৰহ সমূহ



ভূসমকালিক  কক্ষপথত স্থাপিত  ইণ্ডিয়ান ৰিজিয়নেল নেভিগেচন চেটেলাইট চিষ্টেমৰ প্ৰথম উপগ্ৰহ,  মুঠ খৰচেৰে ভাৰতীয় মহাকাশ গৱেষণা সংস্থাৰ বেংগালুৰুত থকা উপগ্ৰহ কেন্দ্ৰত ইয়াক নিৰ্মাণ কৰা হয়। ৰ ওজন ১৩৮০ কেজি, নেভিগেচন সাসৰঞ্জাম, ৫বেণ্ড (১১৭৬.৪৫ মেগাহাৰ্টজ) আৰু বেণ্ড (২৪৯২.০২৮ মেগাহাৰ্টজ)ত কাৰ্যক্ষম এটা বেণ্ড ৰেন্‌জিং ট্ৰেন্স্‌প’ণ্ডাৰ ইয়াৰ ভিতৰত স্থাপন কৰা হৈছে। ১জুলাই ২০১৩ত শতীস ধৱন মহাকাশ কেন্দ্ৰৰ পৰা  ইয়াক উত্‍ক্ষেপন আৰু কক্ষত স্থাপন কৰা হয়, ২০১৬ চনৰ মাৰ্চ মাহৰ ভিৰতৰ সকলোবোৰ উপগ্ৰহ কক্ষত স্থাপন কৰা সম্পূৰ্ণ হ’ব।



 ইণ্ডিয়ান ৰিজিয়নেল নেভিগেচন চেটেলাইট চিষ্টেমৰ দ্বিতীয় উপগ্ৰহ। ২০১৪ৰ ৪ এপ্ৰিলত  ৰেকেটৰ সহায়ত ইয়াক সফলভাৱে কক্ষপথত স্থাপন কৰা হয়।



 ইণ্ডিয়ান ৰিজিয়নেল নেভিগেচন চেটেলাইট চিষ্টেমৰ সাতটা উপগ্ৰহৰ তৃতীয় উপগ্ৰহ। ২০১৪ৰ ১০ অক্টোবৰত ইয়াক উত্‍ক্ষেপন কৰাৰ কথা আছিল, পাছত এইসময় পিছুৱাই দিয়া হয় আৰু ১৬ অক্টোবৰৰ নিশা ১ বাজি ৩২ মিনিটত শতীস ধৱন মহাকাশ কেন্দ্ৰৰ পৰা  ইয়াক উত্‍ক্ষেপন আৰু কক্ষত স্থাপন কৰা হয়। 



 ইণ্ডিয়ান ৰিজিয়নেল নেভিগেচন চেটেলাইট চিষ্টেমৰ চতুৰ্থ উপগ্ৰহ। ২০১৫চনৰ ২৮মাৰ্চৰ সন্ধিয়া ৫বাজি ১৯ মিনিটত ৰে ইয়াক উত্‍ক্ষেপন আৰু কক্ষপথত স্থাপন কৰা হ্য়। 



 ইণ্ডিয়ান ৰিজিয়নেল নেভিগেচন চেটেলাইট চিষ্টেমৰ পঞ্চম উপগ্ৰহ। ২০১৫ চনৰ আগষ্ট মাহত ইয়াক উত্‍ক্ষেপন কৰা হ’ব।



 ইণ্ডিয়ান ৰিজিয়নেল নেভিগেচন চেটেলাইট চিষ্টেমৰ ষষ্ঠ উপগ্ৰহ। ২০১৫ চনৰ ডিচেম্বৰ মাহত ইয়াক উত্‍ক্ষেপন কৰা হ’ব।



 ইণ্ডিয়ান ৰিজিয়নেল নেভিগেচন চেটেলাইট চিষ্টেমৰ সপ্তম তথা অন্তিমটো উপগ্ৰহ। ২০১৬ চনৰ মাৰ্চ মাহত ইয়াক উত্‍ক্ষেপন কৰা হ’ব।

লগতে পঢ়ক
গ্ল’বেল নেভিগেচন চেটেলাইট চিষ্টেম
গ্ল’বেল পজিচ’নিং চিষ্টেম
গ্ল’নাচ
বেইড’ নেভিগেচন চেটেলাইট চিষ্টেম
গেলিলিঅ’ (নেভিগেচন চিষ্টেম)

এইচ এম নাকভি (; জন্ম১৯৭৩)হৈছে বৰ্তমান কৰাচী নিবাসী এগৰাকী পাকিস্তানী ঔপন্যাসিক। তেওঁ হ’ম বয় উপন্যাসখনৰ ৰচক আৰু এই উপন্যাসখনৰ বাবে ২০১১ চনত তেওঁ দক্ষিণ এছীয় সাহিত্যৰ বাবে প্ৰদান কৰা ডি এছ চি পুৰস্কাৰ লাভ কৰিছিল।

সংক্ষিপ্ত জীৱনী
১৯৭৩ চনত এইচ এম নাকভিৰ লণ্ডনত জন্ম হৈছিল আৰু পিছলৈ তেওঁ  কৰাচীত ডাঙৰদীঘল হৈছিল। তেওঁ জৰ্জটাউন বিশ্ববিদ্যালয়ৰপৰা ১৯৯৬ চনত অৰ্থনীতি আৰু ইংৰাজী সাহিত্যত স্নাতক ডিগ্ৰী লাভ কৰিছিল। কেৱল দুই ডলাৰেৰে জীৱন নিৰ্বাহ কৰাৰ সময়তে তেওঁ চুটি গল্প লিখিবলৈ আৰম্ভ কৰিছিল।... , ; '' '' (. ), "     ,"> তেওঁ ৱাচিংটন ডিচিত একমাত্ৰ শ্লাম কবিতা স্থল ফিফটি্‌ন মিনিটচ্‌ ক্লাৱ পৰিচালনা কৰিছিল আৰু ১৯৯৫ চনত মিচিগানৰ এন আৰ্বাৰত অনুষ্ঠিত নেচনেল পয়েট্ৰি শ্লামত  প্ৰতিনিধিত্ব কৰিছিল। এনপিআৰ আৰু বিবিচিত তেওঁৰ কবিতাৰ সম্প্ৰচাৰ হৈছে।

১৯৯৭ চনত তেওঁ বিশ্ব বেংকৰ কৰ্মচাৰী ৰূপে চাকৰিত যোগদান কৰে আৰু সম্পূৰ্ণ আঠ বছৰ পূৱ উপকূল আৰু কৰাচীত বিত্তীয় সেৱা আগবঢ়ায়। ২০০৩ চনত চাকৰি এৰি নাকভি মেছাচুচেটছৰ কেমব্ৰিজলৈ ৰাওনা হয় আৰু হাভাৰ্ডৰ ইংৰাজী বিভাগৰ শ্ৰেণীত ছাত্ৰ ৰূপে ভৰ্তি হয়; য’ত জেমছ উডৰ যুদ্ধোত্তৰ কল্পকাহিনীৰ জৰীপ আৰু এলভিছ মিচেলৰ সমসাময়িক চলচ্চিত্ৰৰ শ্ৰেণীও আছিল।

ইয়াৰ পিছত তেওঁ বষ্টন বিশ্ববিদ্যালয়ৰ সৃষ্টিশীল লেখন কাৰ্যসূচীত অংশগ্ৰহণ কৰে, য’ত তেওঁ ৰাষ্ট্ৰীয় গ্ৰন্থ বঁটা বিজয়ী হা জিনৰ সৈতে কাম কৰে। নিজৰ উপন্যাসখনৰ কাম কৰি থাকোঁতে তেওঁ বষ্টন বিশ্ববিদ্যালয়ৰ লেখন  বিষয়ৰ অধ্যাপক আছিল। সেইখিনি সময়ত তেওঁ ৰাতিপুৱা ছয় বজালৈকে লেখাৰ কাম আৰু দুপৰীয়া তথা গধূলি শিক্ষকতা কৰিছিল।

২০০৭ চনত নাকভি কৰাচীলৈ উভতি আহে। তেতিয়াৰপৰা তেওঁ সাংবাদিকতা আৰু নিজৰ পৰৱৰ্তী উপন্যাসৰ কামত নিজকে নিয়োগ কৰিছে। ২০১০ চনত তেওঁ আইঅ’ৱা বিশ্ববিদ্যালয়ৰ আন্তঃৰাষ্ট্ৰীয় লেখন কাৰ্যসূচীৰ আবাসী অংশগ্ৰহণকাৰী আছিল।

নাকভিয়ে গ্লৱেল পষ্টত সমসাময়িক পাকিস্তানী চিত্ৰকলা, সংখ্যালঘু বিষয়ক আৰু বেলুচিস্তান সম্পৰ্কে লিখিছে আৰু ফৰ্বছৰ বাবে কৰাচীৰ ওপৰত লিখিছে।

হ’ম বয়
এইচ এম নাকভিৰ প্ৰথমখন উপন্যাস হ’ম বয় ২০০৯ চনত ৰেণ্ডম হাউচৰ ক্ৰাউন বুকচ ডিভিজনৰ দ্বাৰা  প্ৰকাশ হৈছিল আৰু পঢ়ুৱৈৰ প্ৰশংসা বুটলিছিল। নিউয়ৰ্ক টাইমচে এই উপন্যাসখন নিউয়ৰ্ক চহৰৰ উপন্যাস বুলি প্ৰশংসা কৰি কৈছে যে; লেখকৰ প্ৰথম উপন্যাস হিচাপে কিতাপখন সুসংহত। নাকভি এগৰাকী প্ৰাক্তন শ্লাম কবি আছিল আৰু উপন্যাসখনৰ কাব্যিক ভাষাত সেয়া পৰিস্ফূৰ্ত হৈছে আৰু হ’ম বয় হৈছে তেনে এখন উল্লেখযোগ্য আকৰ্ষণীয় উপন্যাস যি বিচলিত কৰাৰ লগে লগে আনন্দিতও কৰে।

২০১০ চনৰ জানুৱাৰী মাহত কিতাপখন হাৰপাৰ কলিন্সে ভাৰতত প্ৰকাশ কৰাৰ লগে লগে ই আটাইতকৈ বেছি বিক্ৰী হোৱা দহখন শ্ৰেষ্ঠ কল্পকাহিনীৰ তালিকাত স্থান লাভ কৰে। ইণ্ডিয়ান এক্সপ্ৰেছৰ মতে, কিতাপখন উপমহাদেশীয় মছলাৰে সৈতে সাংস্কৃতিক ভাৱে আধুনিক। ইয়াক প্ৰথমাৱস্থাৰ জয় মেকনাৰ্নি আৰু গেৰী শ্বেটেনগাৰ্টৰ সৈতে তুলনা কৰিব পাৰি। লেখকে ইয়াত আণ্ডাৰগ্ৰাউণ্ড মিউজিক, ড্ৰাগচ, ফেশ্বনৰ সতে ফৈজ আহমদ ফৈজ আৰু ঘৰতে ৰন্ধা শিখ কাবাব আৰু বিৰিয়ানিক অন্তৰ্ভুক্ত কৰিছে। ২০১০ চনত নাকভিয়ে জয়পুৰ সাহিত্য উৎসৱত অংশগ্ৰহণ কৰিছিল।

নাকভিৰ নিজৰ দেশ পাকিস্তানতো কিতাপখনে সমাদৰ লাভ কৰিছিল। খাছ গেলেৰী, শ্বহীদ জুলফিকৰ আলি ভুট্টো ইনষ্টিটিউট অৱ চায়েন্স এণ্ড টেকনল’জি, ইণ্ডাচ ভেলী স্কুল অৱ আৰ্টচ আদিত তেওঁ গ্ৰন্থখন পাঠ কৰিছিল। আৰ্ট ডুবাইত তেওঁ লণ্ডন নিবাসী পাকিস্তানী শিল্পী ফেইজা বাটৰ সৈতে আলোচনাতো অংশগ্ৰহণ কৰিছিল। ২০১০ চনত উপন্যাসখনৰ জাৰ্মান, ইটালিয়ান আৰু পতুৰ্গিজ সংস্কৰণ প্ৰকাশ পাইছে।

সৃষ্টিশীল কাম
হ’ম বয়  আ নভেল; নিউয়ৰ্ক    , ২০০৯ , 
         ; নিউয়ৰ্ক, এনৱাই  ব্লেক কেট, ২০১৯ , 

পুৰস্কাৰ
    
 দক্ষিণ এছীয় সাহিত্যৰ বাবে প্ৰদান কৰা ডি এছ চি পুৰস্কাৰ, হ’ম বয়, ২০১১ চন

সাংগ্ৰাই উৎসৱ  অসমীয়া পঞ্জিকামতে চ’ত মাহত (এপ্ৰিলৰ প্ৰথম ভাগত) পালন কৰা সাংগ্ৰাই উৎসৱ উপলক্ষে মাৰমা জনজাতিৰ লোকে সাংগ্ৰাই উৎসৱ পালন কৰে। ই ত্ৰিপুৰা আৰু বাংলাদেশৰ জনজাতি লোক মাৰমাসকলৰ নৱবৰ্ষক আদৰা উৎসৱ৷ সাংগ্ৰাই এক জলোৎসৱ বুলিলেও হয়৷ ই ত্ৰিপুৰা আৰু বাংলাদেশৰ পাৰ্বত্য জিলাসমূহত পালিত বৈসাবি উৎসৱৰ এক অংশ৷

সাংগ্ৰাই এটি মাৰমা ভাষা৷ সাংগ্ৰাই অসমৰ ব’হাগ বিহুৰ দৰে ই এক নৱবৰ্ষ আদৰা আনন্দৰ উৎসৱ৷ বছৰৰ শেষ দিনৰ পৰা এই উৎসৱ পালন কৰা হয়৷ উৎসৱ উপলক্ষে সেমাই, পাচন, পিঠা আদি নানা মুখৰোচক খাদ্য প্ৰস্তুত কৰা হয়৷ প্ৰত্যেকে প্ৰত্যেকৰ ঘৰলৈ যায় আৰু কুশল বাৰ্তা বিনিময় কৰি আনন্দত মজি উঠে৷ সাংগ্ৰাই উৎসৱৰ প্ৰধান আকৰ্ষণ হৈছে জলোৎসৱ৷ এই উৎসৱৰ সময়ত ডেকাগাভৰু আৰু অন্যান্য মানুহে পৰস্পৰৰ গালৈ পানী ছটিয়াই জলকেলি কৰে৷ জলকেলিৰ বাবে উৎসৱ আৰম্ভ হোৱাৰ আগতেই এখন ৰভা দিয়া হয়৷ মাৰমা ভাষাত ইয়াক “ৰিলংপোয়ে’’ বোলে৷ এই ৰভাতলীত যুৱকযুৱতীসকলে এজনে আনজনৰ গালৈ পানী ছটিয়াই কাবু কৰিবলৈ চেষ্টা কৰে৷ বয়স্থসকলে বৌদ্ধ মন্দিৰলৈ গৈ ধৰ্মীয় ৰীতিনীতি পালন কৰে৷ যুৱকযুৱতী, শিশুকিশোৰসকলে জলকেলি কৰাৰ পিছত ৰছী টনা, হাউ ডু ডু আদি খেল খেলি আনন্দত মতলীয়া হয়৷

মাৰমাসকলে চাৰিদিন ধৰি এই উৎসৱ পালন কৰে৷ উৎসৱৰ কাৰণে বৌদ্ধ মন্দিৰ, ঘৰদুৱাৰ ধুই পৰিষ্কাৰ কৰে৷ তাৰপিছত তেওঁলোকে ঠায়ে ঠায়ে জলকেলি কৰে৷ জলকেলি কৰাৰ অৰ্থ পুৰণি বছৰৰ সকলো দোষ, গ্লানি ধুই নিকা কৰা৷ আগৰ দিনত ইয়াৰ বাবে পৰিষ্কাৰ পানী ব্যৱহাৰ কৰা হৈছিল৷ আজিকালি উৎসৱত উল্লাস প্ৰকাশ কৰিবলৈ ৰঙীন পানী ব্যৱহাৰ কৰা দেখা যায়৷  ইংৰাজী কেলেণ্ডাৰমতে ১৩ এপ্ৰিলৰ পৰা আৰম্ভ হোৱা উৎসৱ শোভাযাত্ৰা, ধৰ্মীয় ৰীতিনীতি পালন, খোৱাবোৱা আৰু আনন্দৰ মাজেৰে পুৰণি সকলো দায়দোষ পানীৰে ধুই নিকা কৰাৰ প্ৰতীকী কাৰ্যৰে নৱবৰ্ষক আদৰে৷  উৎসৱৰ প্ৰথম এৰাতি ৰ পূজা আৰু ঘৰ সজোৱাৰ কাম কৰা হয়। ঘৰ সজোৱাৰ বাবে ফুল ব্যৱহাৰ কৰা হয়৷ পাহাৰত বহু ফুল থাকিলেও কিছুমান বিশেষ ফুলৰ সহায়তহে ঘৰবোৰ সজাই তোলা হয়। ইয়াৰে আটাইতকৈ জনপ্ৰিয় শুকুলা ৰঙৰ ছাংৰাই পাইং নামৰ ফুল। ঘৰ সজাবলৈ ফুলেই প্ৰধান অৱলম্বন৷ সেয়ে, প্ৰত্যেকেই এই ফুল সংগ্ৰহ কৰি ঘৰ সজায়৷ সাংগ্ৰাই উৎসৱৰ প্ৰধান আকৰ্ষণ জলকেলি চাবলৈ উৎসৱ থলীলৈ এই সময়ত চট্টগ্ৰামৰ বিভিন্ন ঠাইৰ পৰা অলেখ মানুহৰ সমাগম ঘটে৷

ছিষ্টাৰ্ছ ইন ইছলাম (; ) ইছলাম আৰু সাৰ্বজনীন মানৱ অধিকাৰৰ পৰিসৰৰ ভিতৰত মহিলাৰ অধিকাৰৰ প্ৰসাৰৰ বাবে প্ৰতিশ্ৰুতিবদ্ধ মালয়েছিয়াৰ এটা নাগৰিক সমাজৰ সংগঠন। কোৰাণে নিৰ্ধাৰিত কৰা সমতা, ন্যায় আৰু স্বাধীনতাৰ নীতিৰ ওপৰত ভিত্তি কৰি মুছলমান মহিলাৰ অধিকাৰৰ প্ৰসাৰৰ বাবে সংগঠনটোৱে প্ৰচেষ্টা  চলায়। সংগঠনটোৰ কামকাজে ইছলামৰ নামত মহিলাৰ বিৰুদ্ধে বৈষম্যমূলকভাবে তৈয়াৰ কৰ প্ৰত্যাহ্বানমূলক আইন আৰু নীতিৰ ওপৰত গুৰুত্ব আৰোপ কৰে। তেনেদৰে ই মালয়েছিয়াৰ  পৰিয়াল আৰু শ্বৰীয়ত আইনসমূহে সামৰি লোৱা বহুবিবাহ, বাল্যবিবাহ, মৰেল পুলিচিং, ইছলামিক আইনী তত্ত্ব আৰু বিধিশাস্ত্ৰ, হিজাব আৰু বিনয়, মহিলা বিৰুদ্ধে হিংসা, হুদুদ (অৰ্থাত ইছলামে নিৰ্ধাৰিত কৰা শাস্তি) আদি বিষয়সমূহৰ সৈতেও মোকাবিলা কৰে। সংগঠনটো ইছলামিক নাৰীবাদৰ হৈ গৱেষণা আৰু ওকালতি কৰাৰ ক্ষেত্ৰত প্ৰখ্যাত।
ইতিহাস
১৯৮৮ চনত গঠন হোৱা এছ.আই.এছ, ১৯৯৩ চনত এছ আই এছ ফ’ৰাম মালয়েছিয়া নামেৰে বেচৰকাৰী সংস্থা হিচাপে পঞ্জীয়ন কৰা হয়। ছিষ্টাৰছ ইন ইছলামৰ সহপ্ৰতিষ্ঠাপক আছিল সাতগৰাকী মহিলা জেইনা আনোৱাৰ, আমিনা ৱাদুদ, আস্কিয়া আদম, নোৰানি ওচমান, ৰছিদা আব্দুল্লা, ৰোজ ইছমাইল আৰু শ্বৰীফা জুৰিয়া আলজেফ্ৰি। আন সদস্যসকলৰ ভিতৰত আছে টনি কাছিমৰ দৰে সমাজকৰ্মী।
কাৰ্যকলাপ
টেলেনিছা হৈছে শ্বৰীয়ত ইছলামিক পৰিয়াল আইনৰ অধীনত মহিলা আৰু লগতে পুৰুষক সহায় কৰিবলৈ ফোন আৰু হোৱাটছএপৰ জৰিয়তে বিনামূলীয়া আইনী পৰামৰ্শ সেৱা।

এই কাৰ্য্যকলাপসমূহৰ এই দৃঢ় বিশ্বাস অন্তৰনিহিত হৈ আছিল যে, এখন উন্নত সমাজৰ দিশত কাম কৰা সংশ্লিষ্ট গোট হিচাপে এছ.আই.এছে দেশৰ বৃহত্তৰ মানৱ অধিকাৰ আৰু গণতান্ত্ৰিক আন্দোলনৰ পৰা নিজকে পৃথক কৰিব নোৱাৰে। লিংগ ন্যায়ৰ বাবে এটা আন্দোলন অৱশ্যেই বৃহত্তৰ মানৱ অধিকাৰ আন্দোলনৰ অংশ হ’ব লাগিব বা তাক ওলোটাকৈও কব পাৰি। গণতান্ত্ৰিক স্থানৰ সুৰক্ষা আৰু সম্প্ৰসাৰণে এখন নাগৰিক সমাজক মালয়েছিয়াৰ সংবিধানৰ মৌলিক স্বাধীনতা বজাই ৰাখিবলৈ সক্ষম কৰোৱাটো হৈছে সকলো নাগৰিকৰ দায়িত্ব, কিয়নো এই স্বাধীনতাবোৰেই এছ.আই.এছ.ৰ দৰে গোটবোৰক অস্তিত্ব বজাই ৰাখিবলৈ সক্ষম কৰিছে।

মুফাচিৰাহৰ দক্ষতাৰ জৰিয়তে (তাফছিৰ বিশেষজ্ঞ, বাখ্যাকাৰক) আমিনা ৱাদুদ গোটটোৱে কোৰনিক হাৰ্মেনিউটিকছৰ এক আৰ্হিৰ সৈতে সক্ৰিয়ভাৱে জড়িত আছিল, যিয়ে সামগ্ৰিকভাৱে বিশেষকৈ ৰ ছূৰাবোৰৰ সামাজিকঐতিহাসিক প্ৰেক্ষাপট পৰীক্ষা কৰিছিল। গোটটোৱে পাঠৰ ভাষা আৰু ইয়াৰ বাক্য আৰু ব্যাকৰণগত গাঁথনি পৰীক্ষা কৰিছিল আৰু ই ইয়াৰ বৈশ্বিক দৃষ্টিভংগী বুজিবলৈ সামগ্ৰিকভাৱে পাঠটো চাইছিল।তেওঁলোকৰ জ্ঞানৰ দ্বাৰা শক্তিশালী হৈ মহিলাসকলে, ইছলামে মহিলাৰ বিৰুদ্ধে বৈষম্যমূলক আচৰণ কৰাৰ যি প্ৰভাৱশালী বিশ্বাস আছে, সেই বিশ্বাসক চূৰ্ণবিচূৰ্ণ কৰাৰ প্ৰসায়ত তেওঁলোকৰ তথ্যসমূহ ৰাইজৰ মাজলৈ লৈ গৈছিল।
সমালোচনা
২০১০ চনত মালয়েছিয়ান এছেম্বলি অফ মছকিউ য়ুথে  ছিষ্টাৰ্ছৰ ইন ইছলামৰ বিৰুদ্ধে তেওঁলোকৰ নামত ইছলাম শব্দটোৰ অপব্যৱহাৰ কৰাৰ অভিযোগত গোচৰ তৰিছিল। অৱশ্যে উচ্চ ন্যায়ালয়ে এই গোচৰ খাৰিজ কৰি দিয়ে। ৰাজহুৱা স্থানত বিয়েৰ খোৱাৰ অপৰাধত এগৰাকী মহিলাক ছৰিয়া আইনৰ আধাৰত আদালতে বেত্ৰাঘাটৰ শাস্তি প্ৰদান কৰে। ছিষ্টাৰ্ছ ইন ইছলাম এই শাস্তি বন্ধ কৰাৰ প্ৰয়াস চলোৱাত ধৰ্মীয় নীতিৰ ভুল বাখ্যা আগবঢ়োৱা বুলি কিছুমান সোঁপন্থী গোটে অভিযোগ কৰে।

প্ৰবীণা শইকীয়া (ইংৰাজী  ) (১৯৩৬১৯৯৯) অসমীয়া সাহিত্যৰ স্বৰাজোত্তৰ কালৰ এগৰাকী বিশিষ্ট লেখিকা। কবি, গল্পকাৰ, ঔপন্যাসিক আৰু অনুবাদক হিচাপে তেখেতে  অসমীয়া সাহিত্যলৈ অৱদান আগবঢ়াইছে। তিনিচুকীয়াত জন্ম গ্ৰহণ কৰা প্ৰবীণা শইকীয়াৰ দেউতাক নন্দেশ্বৰ দাস আৰু মাতৃৰ নাম ৰত্নেশ্বৰী মহন্ত।

 সাহিত্যচৰ্চা 
ৰামধেনু (আলোচনী)ৰ পাতত আত্মপ্ৰকাশ কৰা লেখিকাগৰাকীয়ে পৰৱৰ্তী সময়ত মণিদীপ, অসমীয়া, প্ৰকাশ (আলোচনী) আদি আলোচনীৰ পাতত সাহিত্য চৰ্চা কৰে। তেখেতৰ উল্লেখযোগ্য সাহিত্যকৰ্মসমূহ হল

 উপন্যাস 

 উত্তৰায়ণ(১৯৬৭)
 সিংহদুৱাৰ(১৯৮২)
 শুকুলা ঘোঁৰা

 গল্পসংকলন 

 চিত্ৰ তুৰগ(১৯৭৯)
 অবিনাশী স্বপ্ন(১৯৯০)

 অনুবাদ কৰ্ম 

 অজান দেশত এলিচ (১৯৬৩)
 দাপোন দেশত এলিচ (১৯৮৪)
 স্নাৰ্ক চিকাৰ (১৯৮২)
 অমূল্য ৰত্নৰ দ্বীপ (  ৰ অনুবাদ)
 কলামণি (  ৰ অনুবাদ)

 ব্যক্তিগত জীৱন 
অসম বাতৰি, প্ৰকাশ, গৰীয়সী আদি কাকতৰ সম্পাদক, বিশিষ্ট লেখক চন্দ্ৰপ্ৰসাদ শইকীয়াৰ সৈতে ১৯৫৮ চনত বিবাহ সম্পন্ন হয়।  এইগৰাকী সাহিত্যিৰ স্মৃতিত প্ৰবীণা শ‍ইকীয়া বঁটা প্ৰদান কৰি অহা হৈছে।

ব্ৰুচ ৱিলিছৰ  সম্পূৰ্ণ নাম ৱাল্টাৰ ব্ৰুচ ৱিলিছ (জন্ম ১৯৫৫ চনৰ ১৯ মাৰ্চ) ৷ জাৰ্মানত জন্মগ্ৰহণ কৰা এইজন আমেৰিকান অভিনেতা একেৰাহে এজন সংগীতজ্ঞ হোৱাৰ উপৰিও এজন প্ৰযোজকো৷ ১৯৮০ চনত দূৰদৰ্শনৰ মাধ্যমেৰে কেৰিয়াৰ আৰম্ভ কৰা ব্ৰুচ ৱিলিছে এতিয়ালৈকে চলচ্চিত্ৰ তথা দূৰদৰ্শন, দুয়োটা মাধ্যমতে তেওঁৰ সুনামৰ জয়যাত্ৰা অব্যাহত ৰাখিছে৷ ঘাইকৈ তেওঁ কৌতুক, নাটক তথা একচন চৰিত্ৰত অভিনয় কৰে৷ সৰ্বাধিক সমালোচিত হোৱা তথা ব্যৱসায়িকভাৱে সফল চলচ্চিত্ৰ ডাই হাৰ্ডৰ   ‘ ’  চৰিত্ৰটোৰ বাবে ব্ৰুচ উইলিচ বিখ্যাত৷ ৬০ খনৰো অধিক চলচ্চিত্ৰত অভিনয় কৰা ব্ৰুচ উইলিচে ঘাইকৈ   ,   ,    ,  ,    ,  ,   ,    ছবিকেইখনত অনবদ্য অভিনয় কৰিছে৷
উত্তৰ আমেৰিকাৰ চলচ্চিত্ৰৰ বক্স অফিচত $.ৰ পৰা . বিলিয়ন ডলাৰ উপাৰ্জন কৰি নৱম  সৰ্বাধিক উপাৰ্জনকাৰী অভিনেতা হিচাপে ব্ৰুচ উইলিচ পৰিচিত হৈছে৷ তেওঁ দুবাৰকৈ এমী এৱাৰ্ড লাভ কৰাৰ লগতে গ’ল্ডেন গ্ল’ব বঁটাও লাভ কৰিছে৷

 বৈবাহিক জীৱন 
ব্ৰুচ উইলিচে অভিনেত্ৰী ডেমী মুৰক বিয়া কৰায়৷ তিনিটা সন্তান জন্ম হোৱাৰ পিছত ২০০০ চনত তেওঁলোকৰ বিবাহবিচ্ছেদ ঘটে৷

 চলচ্চিত্ৰ পঞ্জী



 বঁটা আৰু স্বীকৃতি  
 টেলিভিছন ছিৰিজ মুনলাইটৰ বাবে এমী এৱাৰ্ড
  টেলিভিছন ছিৰিজৰ বাবে গ’ল্ডেন গ্ল’ব বঁটা
 বিখ্যাত ‘মেক্সিম’ আলোচনীৰ দ্বাৰা ‘কালাৰ অব নাইট’ চিনেমাখনৰ বাবে চলচ্চিত্ৰ ইতিহাসত শ্ৰেষ্ঠ যৌন আবেদনৰ দৃশ্যত অংশ লোৱাৰ বাবে স্বীকৃতি 
 ১৯৯৯ চনত    ৰ বাবে   বঁটা
 ২০০৬ চনত হলীউডৰ বিখ্যাত    বঁটা

