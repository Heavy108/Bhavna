জুবিলী পুৰকায়স্থ  হৈছে অসম, ভাৰতৰ এগৰাকী বিজ্ঞানী। ২০২১ চনত ক’ভিড১৯ প্ৰতিৰোধী ঔষধ ‘ডি আৰ ডি অ’–২ ডি’ক্সি গ্লুক’জ’ চমুকৈ ২ ডিজিৰ প্ৰস্তুতকৰণৰ দায়িত্বত থকা ভাৰতীয় দলটোত তেখেতে এগৰাকী বিজ্ঞানী হিচাপে নিজৰ দায়িত্ব পালন কৰে। ড॰ জুবিলীয়ে বৰ্তমান ভাৰতৰ নতুন দিল্লীস্থ প্ৰতিৰক্ষা গৱেষণা আৰু বিকাশ সংগঠনৰ অধীনস্থ ইনষ্টিটিউট্ অৱ নিউক্লিয়াৰ মেডিছিন আৰু এলাইড ছায়েন্সেছ এগৰাকী বিজ্ঞানী হিচাপে কৰ্মৰত।

জন্ম আৰু পৰিয়াল
১৯৭৯ চনত কৰিমগঞ্জৰ মহিষাসন গাঁৱতে জুবিলী পুৰকায়স্থৰ জন্ম হৈছিল। তেখেতৰ পিতৃ সুদৰ্শন পুৰকায়স্থ আৰু মাতৃ বিনয় কুমাৰী পুৰকায়স্থ। পিতৃৰ ইতিমধ্যেই মৃত্যু ঘটিছে। বৰ্তমান তেখেত মাতৃৰ সৈতে নতুন দিল্লীত থাকে। দৰিদ্ৰ পৰিয়ালৰ সন্তান জুবিলীয়ে জীৱনত সফল হবলৈ বহু সংঘাতময় পথ অতিক্ৰম কৰিছে।

শিক্ষা
ড॰ জুবিলীয়ে ৪৪নং মহিষাসন প্ৰাথমিক বিদ্যালয়তে পঢ়াশালীয়া জীৱনৰ পাতনি মেলে। পৰৱৰ্তী সময়ত তেখেতে পাতু উচ্চতৰ মাধ্যমিক বিদ্যালয়ৰ পৰা প্ৰৱেশিকা পৰীক্ষাত উত্তীৰ্ণ হয়। ইয়াৰ পিছত তেখেতে কৰিমগঞ্জ মহাবিদ্যালয়ত বিজ্ঞান শাখাত নামভৰ্তি কৰে আৰু তাৰপৰাই স্নাতক ডিগ্ৰী লাভ কৰে। যোৰহাটৰ উত্তৰপূব বিজ্ঞান আৰু প্ৰযুক্তি প্ৰতিষ্ঠান প্ৰতিষ্ঠানৰ পৰা তেখেতে পৰৱৰ্তী সময়ত উচ্চশিক্ষা আহৰণ কৰে আৰু এইখনি শিক্ষানুষ্ঠানৰপৰাই ড॰ জুবিলীয়ে ডক্তৰেট ডিগ্ৰী অৰ্জন কৰে।

২০১৮ চনত জুবিলীয়ে আণৱিক জীৱবিজ্ঞান আৰু জৈৱপ্ৰযুক্তিবিদ্যাত বিশ্ব একাডেমিক চেম্পিয়নৰ খিতাপ অৰ্জন কৰিবলৈ সক্ষম হৈছিল। তেখেতে আণৱিক জীৱবিজ্ঞান আৰু জৈৱপ্ৰযুক্তিবিদ্যা সঞ্চালকালয় নামৰ আন্তঃৰাষ্ট্ৰীয় সংস্থাটোৰ পৰা গৱেষক হিচাপে ফেলোশ্বিপো অৰ্জন কৰিছে।

কৰ্মজীৱন
২০০৮ চনত তেখেতে তেজপুৰস্থিত ডিআৰডিঅৰ প্ৰতিৰক্ষা গৱেষণাগাৰত বিজ্ঞানী হিচাপে যোগদান কৰে। প্ৰায় ছটা বছৰ এইটো প্ৰতিষ্ঠানৰ লগত জড়িত থাকি তেখেতে ২০১৪ চনত নতুন দিল্লীলৈ ৰাওনা হয়। বৰ্তমান তেখেতে নতুন দিল্লীত থকা ডিআৰডিঅ অধীনস্থ ইনষ্টিটিউট্ অৱ নিউক্লিয়াৰ মেডিছিন আৰু এলাইড ছায়েন্সেছ ৰ এগৰাকী বিজ্ঞানী।

উদ্ভিদ জৈৱপ্ৰযুক্তি, প্ৰটোমিকছ্ আৰু জেনোমিকছৰ ক্ষেত্ৰখনলৈ আগবঢ়োৱা অৱদানৰ বাবে ড॰ জুবিলী পুৰকায়স্থ সাধাৰণতে পৰিচিত। তেখেতে ২৫খনতকৈও অধিক গৱেষণাপত্ৰৰ লগত জড়িত হৈছে। তেখেতৰ অধীনত এটা পেটেণ্টো আছে। ইয়াৰ লগতে দুখন কিতাপৰো তেখেত লেখিকা। তেখেতে  ,   আৰু    ৰ দৰে পত্ৰিকাৰ এগৰাকী বিশেষজ্ঞ পৰ্যালোচক হিচাপে কাম কৰিছে। একাধিক আন্তঃৰাষ্ট্ৰীয় পত্ৰিকাৰ সম্পাদনাৰ লগতো তেখেত জড়িত হৈছে।

ক’ভিড১৯ প্ৰতিৰোধী ঔষধ
ক'ভিড১৯ৰ সংক্ৰমণ প্ৰতিহত কৰিবলৈ ভাৰতৰ কেন্দ্ৰীয় প্ৰতিৰক্ষা মন্ত্ৰালয়ৰ অধীনস্থ প্ৰতিৰক্ষা গৱেষণা আৰু বিকাশ সংগঠন চমুকৈ ডিআৰডিঅৱে ২০২১ চনত এবিধ বিশেষ ঔষধ প্ৰস্তুত কৰি উলিয়ায়। ইয়াৰ নাম হৈছেডি আৰ ডি অ২ ডিক্সি গ্লুকজ বা চমুকৈ ২ ডিজি। ডিআৰডিঅৰ অধীনস্থ ইনষ্টিটিউট অৱ নিউক্লিয়াৰ মেডিচিন এণ্ড এলাইড ছায়েন্সেছৰ একাধিক চিকিৎসক আৰু বিজ্ঞানী উক্ত প্ৰকল্পৰ লগত জড়িত হৈছিল। ড॰ জুবিলী পুৰকায়স্থও সেইটো গোটৰে এগৰাকী সদস্যা। প্ৰতিৰোধী ঔষধটোৰ সন্দৰ্ভত বিজ্ঞানীগৰাকীয়ে মুৰব্বী সুধীৰ চামলা আৰু জ্যেষ্ঠ সহকৰ্মী ড॰ অনন্ত নাৰায়ণ ভাটৰ অৱদান আৰু বৰঙণিৰ কথা স্বীকাৰ কৰে। তেখেতে মন্তব্য কৰে যে, “ক’ভিড–১৯ক প্ৰতিৰোধ কৰিবলৈ ডি আৰ ডি অ’ই গঠন কৰা বিজ্ঞানীৰ দলটোৰ সদস্য হোৱাটো মোৰ বাবে অত্যন্ত সৌভাগ্যপূৰ্ণ।”

গ্ৰন্থপুঞ্জী
         , ২০১০, ড॰ জুবিলী পুৰকায়স্থ, হেমন্ত কুমাৰ গগৈে, লোকেন্দ্ৰ সিং
       , সম্পাদক ড॰ জুবিলী পুৰকায়স্থ, ২০১৮

পৰিমেয় সংখ্যা  ইয়াক ইংৰাজী  আখৰটোৰে বুজোৱা হয়। যিবোৰ সংখ্যাক  আকাৰত প্ৰকাশ কৰিব পাৰি, য আৰু  দুটা অখণ্ড সংখ্যা আৰু টো কেতিয়াও (শূন্য) নহয়, তেনে সংখ্যাকে পৰিমেয় সংখ্যা বুলি কোৱা হয়। যেনে ১২, ২৫, ১২১৩ ইত্যাদি। 


প্ৰতিটো অখণ্ড সংখ্যা একো একোটা পৰিমেয় সংখ্যা, যিহেতু প্ৰতিটো অখণ্ড সংখ্যাক ভগ্নাংশ ৰূপত লিখিলে ইহঁতৰ লব সদায় ১(এক)। উদাহৰণ স্বৰূপে ৪(চাৰি) এটা পৰিমেয় সংখ্যা, ইয়াক ৪১, ৮২ ইত্যাদি ৰূপত প্ৰকাশ কৰিব পাৰি। প্ৰত্যেক পৰিমেয় সংখ্যাকে এটা আবৃত্ত দশমিকত প্ৰকাশ কৰিব পাৰি। (উদাহৰণ ; ; ...).

যদি এটা বাস্তৱ সংখ্যা পৰিমেয় নহয়, তেন্তে ইয়াক অপৰিমেয় সংখ্যা বোলে। অপৰিমেয় সংখ্যাৰ উদাহৰণ হৈছে , , , আৰু . অপৰিমেয় সংখ্যাৰ দশমিক অংশৰ পুনৰাবৃত্তি নোহোৱাকৈ ই অসীমলৈ গতি কৰে। অপৰিমেয় সংখ্যাৰ সংহতিটো এটা সসীম সংহতি, বিপৰীতে বাস্তৱ সংখ্যাৰ সংহতিটো অসমী সংহতি। প্ৰায় সংখ্যক বাস্তৱ সংখ্যাই অপৰিমেয়।
গাণিতিক ব্যাখ্যা 

 অপৰিবৰ্তনীয় ভগ্নাংশ
প্ৰতিটো পৰিমেয় সংখ্যাকে সম্ভৱত এক বিশেষ ৰূপত প্ৰকাশ কৰিব পাৰি। তেনে এক ৰূপ হল অপৰিবৰ্তনীয় ভগ্নাংশ , যত  আৰু  হৈছে সহমৌলিক সংখ্যা আৰু । ইয়াক আদৰ্শ ঠাঁচৰ পৰিমেয় সংখ্যা বুলি কোৱা হয়। 

পৰিমেয় সংখ্যা এটাক আদৰ্শ ঠাঁচত প্ৰকাশ কৰিবলৈ হৰ আৰু লবৰ গৰিষ্ঠ সাধাৰণ উৎপাদকৰে উভয়কে হৰণ কৰিব লাগে। আকৌ যদি হৰ ঋণাত্মক থাকে তেন্তে হৰণ কৰিব লগীয়া গৰিষ্ঠ সাধাৰণ উৎপাদকৰ চিন পৰিৱৰ্তন কৰা হয়।

অখণ্ড সংখ্যাৰ পৰিমেয় ৰূপ
যিকোনো অখণ্ড সংখ্যা ক পৰিমেয় ৰূপত  আকাৰে প্ৰকাশ কৰিব পাৰি আৰু ই এক আদৰ্শ ঠাঁচৰ পৰিমেয় সংখ্যা। 

সমতা
}  

যদি দুয়োটা ভগ্নাংশ আদৰ্শ ঠাঁচত থাকে, তেন্তে 
}   আৰু   }
}  }>

ক্ৰমিক
যদিহে দুয়োটা হৰ ধনাত্মক (বিশেষকৈ যদি দুয়োটা ভগ্নাংশ আদৰ্শ ঠাঁচত থাকে)
}  যদি আৰু কেৱল যদিহে  

আনহাতে যদিহে হৰ ঋণাত্মক হয় তেন্তে প্ৰতিটো ঋণাত্মক হৰৰ ভগ্নাংশকে চিনৰ পৰিৱৰ্তন কৰি প্ৰথমে ইয়াৰ ধনাত্মক হৰৰ সমতুল্য ভগ্নাংশলৈ পৰিৱৰ্তন কৰিব লাগিব। 

যোগ
দুটা ভগ্নাংশ তলত দিয়া ধৰণে যোগ কৰা হয়
} + } বিয়োগ }.

যদি দুয়োটা ভগ্নাংশ আদৰ্শ ঠাঁচত থাকে, তেন্তে ইয়াৰ বিয়োগফলো এটা আদৰ্শ ঠাঁচৰ পৰিমেয় সংখ্যা হব যদি আৰু কেৱল যদিহে  আৰু  সহমৌলিক। 

পূৰণ
পূৰণৰ ক্ষেত্ৰত থকা নিয়ম হল
} } প্ৰতিক্ৰম }.
যদি  এক আদৰ্শ ঠাঁচৰ পৰিমেয় সংখ্যা তেন্তে ইয়াৰ বিপৰীতৰ বাবেও ই সত্য। 

এটা অশূন্য পৰিমেয় সংখ্যা ৰ এটা গুণাত্মক বিপৰীত সংখ্যা থাকে। ইয়াক সংখ্যাটোৰ প্ৰতিক্ৰম বোলে। 
 (})^হৰণ }.

ক ৰে হৰণ কৰিলে হৰণফলটো  আৰু ৰ প্ৰতিক্ৰমৰ পুৰণফলৰ সমান হব। 
} অখণ্ড সংখ্যাৰ সূচকীয় ৰূপ ^}.
ফলাফলটো এটা আদৰ্শ ঠাঁচৰ সংখ্যা হব যদিহে ই ৰ ক্ষেত্ৰটো সত্য হয়। 
বিশেষকৈ, 
(})^  ^}.
যদি  এটা আদৰ্শ ঠাঁচৰ সংখ্যা তেন্তে ফলাফলটোৰ আদৰ্শ ৰূপটো হব
^} যদিহে  বা  যিকোনো এটা যুগ্ম হয়। নতুবা ফলাফলটোৰ আদৰ্শ ৰূপটো হব
^}.

প্ৰাকসাম্প্ৰদায়িক বৌদ্ধ ধৰ্ম, আদিম বৌদ্ধ ধৰ্ম বা মূল বৌদ্ধ ধৰ্ম হল বৌদ্ধ ধৰ্মৰ সেই ৰূপ যি এই ধৰ্মৰ বিভিন্ন সম্প্ৰদায়ত বিভক্ত হোৱাৰ পূৰ্বে অস্তিত্বত থকা বুলি ভবা হয়।

এই ৰূপৰ বাণী আৰু শিক্ষা এনে আদিম বৌদ্ধ লেখসমূহৰ সহায়ত অনুমান আৰু পুনৰ্নিৰ্মাণ কৰা হয়, যি নিজেই সাম্প্ৰদায়িক।

 নাম 
বৌদ্ধ ধৰ্মৰ এই ৰূপৰ কেইবাটাও নাম ব্যৱহাৰত আছে

 প্ৰাকসাম্প্ৰদায়িক বৌদ্ধ ধৰ্ম
 আদিম বৌদ্ধ ধৰ্ম
 মূল বৌদ্ধ ধৰ্ম
 বুদ্ধৰ নিজৰ বৌদ্ধ ধৰ্ম
 ধৰ্মানুশাসনৰ পূৰ্বৰ বৌদ্ধ ধৰ্ম

আদি।

কোনো কোনো বিশেষজ্ঞই এই অৱস্থাৰ পাছৰ পুৰণি বৌদ্ধ ধৰ্মৰ পৰম্পৰাসমূহক সাম্প্ৰদায়িক বৌদ্ধ ধৰ্ম আখ্যা দিয়ে।

 সময় 

প্ৰাকসাম্প্ৰদায়িক বৌদ্ধ ধৰ্মই বৌদ্ধ ধৰ্মৰ আতাইতকৈ পুৰণি ৰূপ সূচায় যি গৌতম বুদ্ধই নিজেই বিশ্বাস কৰিছিল আৰু যাৰ মতে কৰ্ম কৰিছিল। ই সম্ভৱতঃ বুদ্ধৰ পৰিনিৰ্বাণৰ এশ বছৰ পাছলৈকে অস্তিত্বত আছিল। তাৰ পাছতেই সংঘৰ প্ৰথম নথিভুক্ত বিভাজন ঘটিছিল।

তত্ত্বগত স্থিৰতাৰ দাবীৰ বিপৰীতে, মূল বৌদ্ধ ধৰ্ম খুব সম্ভৱ এটি গতিশীল আন্দোলন আছিল। ই সম্ভৱতঃ আন আন  চিন্তাধাৰাকো নিজত মিলাই লৈছিল।  আৰু  ধাৰণা তথা প্ৰথায়ো সম্ভৱতঃ বৌদ্ধ ধৰ্মত  প্ৰভাৱ বিস্তাৰ কৰিছিল।

গড়িষ্ঠসংখ্যক গৱেষকৰ মতে বৌদ্ধ ধৰ্মৰ প্ৰথম বিভাজন ঘটিছিল  আৰু তৃতীয় বৌদ্ধ পৰিষদৰ মাজৰ সময়ত। এই বিভাজনৰ পাছৰ প্ৰথম সম্প্ৰদায় স্থৱিৰ নিকায় আৰু মহাসাংঘিক। অৱশেষত বৌদ্ধ ধৰ্মৰ ১৮ পৃথক সম্প্ৰদায় হল। পাছলৈ মহাযান সম্প্ৰদায়সমূহে হয়টো অনেক এনে ধাৰণাক সংৰক্ষিত কৰি ৰাখিলে যি গতানুগতিক  ত্যাগ কৰিছিল, যেনে ত্ৰিকায়, ৰ ধাৰাবাহিকতাৰ ধাৰণা আৰু সন্তৰ আৰাধনাৰ দৰে ভক্তিমূলক কাৰ্য।

 প্ৰাকবৌদ্ধ ধৰ্মৰ শ্ৰমণ আন্দোলনৰ সৈতে সম্পৰ্ক 
প্ৰাকসাম্প্ৰদায়িক বৌদ্ধ ধৰ্ম এটি শ্ৰমণিক আন্দোলন আছিল। গৌতম বুদ্ধৰ সময় আছিল ভাৰতত চহৰীকৰণৰ সময়। এই কালত অনেক শ্ৰমণৰ উদয় হৈছিল, যি আছিল বেদৰ শ্ৰেষ্ঠত্ব আৰু  ৰীতিনীতিক প্ৰশ্ন কৰা যাযাবৰী । তেওঁলোকৰ উদ্দেশ্য আছিল সংসাৰৰ পৰা মুক্তি লাভ কৰা। এনে কৰিবলৈ তেওঁলোকে বৈৰাজ্ঞ আৰু  কাৰ্য আদিক গুৰুত্ব দিছিল। শ্ৰমণ আন্দোলনৰ পৰাই যোগ আৰু হিন্দু ধৰ্মৰ অনেক সম্প্ৰদায়, যেনে অজীৱিকা, অজ্ঞান আৰু চাৰ্বাকৰ বিকাশ হৈছিল। জৈন ধৰ্মৰ উৎসও শ্ৰমণ আন্দোলন। সংসাৰ আৰু মোক্ষৰ ধাৰণাৰো শ্ৰমণ আন্দোলনৰ সৈতে সম্পৰ্ক আছে। এই শাৰণাসমূহ পাছলৈ ভাৰতৰ প্ৰায় সকলো ধৰ্মই গ্ৰহণ কৰিলে। তৎস্বত্ত্বেও, আস্তিক হিন্দু দৰ্শনসমূহে এই আন্দোলনৰ বিৰোধ কৰিছিল, আৰু এনে সম্প্ৰদায়সমূহক  আখ্যা দিছিল নাস্তিক হল তেওঁ যি বেদৰ শ্ৰেষ্ঠত্ব স্বীকাৰ নকৰে।

সংসাৰ আৰু কৰ্মৰ ধাৰণা লাহে লাহে সমূহত সোমাই পৰিল। একক অস্তিত্ব যাৰ অন্তত কৰ্মৰ ভিত্তিত সকলোকে ন্যায় প্ৰদান কৰা হয় আছিল প্ৰাৰম্ভিক ধাৰণা, যি পাছলৈ হলগৈ কেইবাটাও অস্তিত্ব যত বাৰে বাৰে এনে হৈ থাকে। তাৰ লগতে উদয় হল এই সংসাৰ চক্ৰৰ পৰা মুক্তিৰ চেষ্টা। এই মুক্তিয়েই আছিল শ্ৰমণ আন্দোলনৰ উদ্দেশ্য। স্বৰ্গ প্ৰৱেশৰ বৈদিক ৰীতিনীতিয়েও সম্ভৱতঃ ইয়াৰ বিকাশত ভূমিকা পালন কৰিছিল এই ৰীতিনীতিয়ে যে অনন্ত মুক্তি প্ৰদান নকৰে, সেই ধাৰণাই অন্য পথৰ সন্ধান কৰিবলৈ শ্ৰমণসকলক প্ৰেৰিত কৰিছিল।

 টোকা 


 উদ্ধৃতি 

এ টি এম কাৰ্ড কোনো বিত্তীয় প্ৰতিষ্ঠানে (অৰ্থাৎ বেংক আদি) প্ৰদান কৰা নিৰ্দিষ্ট পেমেণ্ট কাৰ্ড, যিয়ে গ্ৰাহকক নিজৰ আৰু আনৰ স্বয়ংক্ৰিয় টেলাৰ মেচিন (এ টি এম)ৰ জৰিয়তে তেওঁলোকৰ বিত্তীয় একাউণ্টত প্ৰৱেশ কৰিবলৈ সুবিধা দিয়ে আৰু, কিছুমান দেশত অনুমোদিত ক্ৰয় কেন্দ্ৰত খুচুৰা লেনদেন কৰিবলৈ দিয়া হয়। এ টি এম কাৰ্ড ক্ৰেডিট কাৰ্ড বা ডেবিট কাৰ্ড নহয় যদিও বেছিভাগ ক্ৰেডিট আৰু ডেবিট কাৰ্ডেই এটিএম কাৰ্ড হিচাপেও কাম কৰিব পাৰে আৰু ২০১০ চনৰ পৰা বেংকে প্ৰদান কৰা কাৰ্ডৰ ইয়েই আটাইতকৈ সাধাৰণ উপায়। 

এটিএম কাৰ্ড আকাৰ আৰু শৈলীৰ ফালৰ পৰা পেমেণ্ট কাৰ্ডৰ দৰে প্লাষ্টিক কাৰ্ড, যত এটা চুম্বকীয় ষ্ট্ৰাইপ বা এটা চিপ থকা প্লাষ্টিকৰ স্মাৰ্ট কাৰ্ড যত এটা অনন্য কাৰ্ড নম্বৰ আৰু কিছুমান সুৰক্ষা তথ্য যেনে, ম্যাদ উকলি যোৱাৰ তাৰিখ বা চিভিভিচি (চিভিভি) থাকে ইত্যাদি থাকে। এ টি এম কাৰ্ডক বিভিন্ন নামেৰে জনা যায়; যেনে বেংক কাৰ্ড,  (মানি এক্সেছ কাৰ্ড), ক্লায়েণ্ট কাৰ্ড, কী কাৰ্ড বা কেছ কাৰ্ড আদি। অন্যান্য পেমেণ্ট কাৰ্ড, যেনে ডেবিট কাৰ্ড আৰু ক্ৰেডিট কাৰ্ডেও এ টি এম কাৰ্ড হিচাপে কাম কৰিব পাৰে। চাৰ্জ আৰু  কাৰ্ড এটিএম কাৰ্ড হিচাপে ব্যৱহাৰ কৰিব নোৱাৰি। এ টি এমত নগদ ধন উলিয়াবলৈ ক্ৰেডিট কাৰ্ডৰ ব্যৱহাৰক বিক্ৰীৰ লেনদেনৰ তুলনাত বেলেগ ধৰণেৰে গণ্য কৰা হয়, সাধাৰণতে নগদ ধন উলিওৱাৰ তাৰিখৰ পৰাই সুতৰ চাৰ্জে আকৰ্ষণ কৰে।

আন্তঃবেংকিং নেটৱৰ্কে কাৰ্ড প্ৰদান কৰা প্ৰতিষ্ঠানৰ বাহিৰে ব্যক্তিগত অপাৰেটৰ আৰু বিত্তীয় প্ৰতিষ্ঠানৰ এটিএমত এটিএম কাৰ্ড ব্যৱহাৰৰ অনুমতি দিয়ে। এটিএম কাৰ্ড আৰু ডেবিট কাৰ্ডৰ মাজৰ পাৰ্থক্য হ’ল, লেনদেন প্ৰক্ৰিয়াকৰণৰ বাবে ব্যৱহাৰ কৰা অন্তৰ্নিহিত নেটৱৰ্ক। কিছুমান ডেবিট কাৰ্ড নেটৱৰ্কে এটিএম কাৰ্ড নেটৱৰ্ক হিচাপে কাম আৰম্ভ কৰিছিল আৰু তাৰ পিছত পূৰ্ণাংগ ডেবিট কাৰ্ড নেটৱৰ্কলৈ বিকশিত হৈছিল য’ত  সুবিধাও অন্তৰ্ভুক্ত কৰা হৈছে৷
ইতিহাস
এটিএম চাওক৷

১৯৬৭ চনত প্ৰথম লণ্ডনত বাৰ্কলেজে এটিএম কাৰ্ড প্ৰদান কৰে। ,         , . .
আকাৰ
এ টি এম কাৰ্ডৰ আকাৰ ৮৫.৬০ মিমি × ৫৩.৯৮ মিলিমিটাৰ (৩.৩৭০ ইঞ্চি × ২.১২৫ ইঞ্চি) আৰু ২.৮৮–৩.৪৮ মিলিমিটাৰ ব্যাসাৰ্ধৰ ঘূৰণীয়া চুক,   অনুসৰি, অন্য পেমেণ্ট কাৰ্ডৰ দৰে একে আকাৰ, যেনে ক্ৰেডিট, ডেবিট আৰু অন্যান্য কাৰ্ড। ইয়াৰ উপৰিও   নম্বৰৰ মানদণ্ডৰ সৈতে মিল থকা এটা প্ৰিণ্ট কৰা বা এম্ব’ছ কৰা বেংক কাৰ্ড নম্বৰ থাকে।
ব্যৱহাৰ
সকলো এটিএম কাৰ্ডক নূন্যতমভাৱে মেচিনৰ মালিকে গ্ৰাহকক নগদ ধন উলিওৱাৰ অনুমতি দিয়ে (যদি বেংকে চলোৱা মেচিন) আৰু যিকোনো এটিএম নেটৱৰ্কৰ সৈতে জড়িত কাৰ্ডৰ বাবেও মেচিনটো সংযুক্ত হৈ থাকে। তেওঁলোকে ধন উলিওৱাৰ পৰিমাণ আৰু মেচিনে লোৱা যিকোনো মাচুলৰ ৰচিদত ৰিপৰ্ট দিব। বেছিভাগ বেংক আৰু ক্ৰেডিট ইউনিয়নে বেংকৰ নিজৰ এটিএমত একাউণ্ট সম্পৰ্কীয় নিয়মীয়া বেংকিং লেনদেনৰ অনুমতি দিয়ে, য’ত জমা ধন, একাউণ্টৰ বেলেঞ্চ পৰীক্ষা কৰা, একাউণ্টৰ মাজত ধন স্থানান্তৰ কৰা আদি অন্তৰ্ভুক্ত।

কিছুমান এ টি এম কাৰ্ড ব্যক্তিগত লেনদেনৰ বাবে চিনাক্তকৰণ কোনো শাখাতহে ব্যৱহাৰ কৰিব পাৰি৷

ষ্ট’ৰত ক্ৰয় বা ধন ঘূৰাই দিয়াৰ বাবে এটিএম কাৰ্ডৰ ব্যৱহাৰ কেৱল পূৰ্ব অনুমোদিত খুচুৰা বিক্ৰেতাৰ সৈতেহে অনুমতি দিয়া হৈছে, কিন্তু অনলাইন লেনদেনৰ বাবে নহয়।

টেলিফোন বা অনলাইন বেংকিঙৰ জৰিয়তে অন্য ধৰণৰ লেনদেনৰ বাবে ব্যক্তিগত প্ৰমাণীকৰণ অবিহনে এটিএম কাৰ্ডৰ সহায়ত এই কাম কৰিব পাৰি। ইয়াৰ ভিতৰত একাউণ্টৰ বেলেঞ্চৰ অনুসন্ধান, ইলেক্ট্ৰনিক বিল পৰিশোধ বা কিছুমান সীমিত ক্ষেত্ৰত অনলাইন ক্ৰয় আদি অন্তৰ্ভুক্ত।
অপব্যৱহাৰ
চুম্বকীয় ৰেখাযুক্ত কাৰ্ডৰ অবৈধ কপি বৃদ্ধি পোৱাৰ বাবে ইউৰোপীয় পেমেণ্ট কাউন্সিলে ২০০৩ চনত কাৰ্ড জালিয়াতি প্ৰতিৰোধ টাস্ক ফ’ৰ্চ গঠন কৰে, যিয়ে ২০১০ চনৰ শেষৰ ফালে সকলো এটিএম আৰু পিঅ’এছ এপ্লিকেচনক চিপএণ্ডপিন সমাধান ব্যৱহাৰলৈ সলনি কৰাৰ প্ৰতিশ্ৰুতি দিয়ে, কাৰ্ডৰ বাবে ই  ডেবিট কাৰ্ডৰ পৰা চুম্বকীয় ষ্ট্ৰাইপৰ প্ৰয়োজনীয়তা সম্পূৰ্ণৰূপে আঁতৰাই পেলাইছে।

মছজিদ ( উচ্চাৰণˈæʒɪ) মুছলিমসকলৰ দলবদ্ধভাবে  পঢ়াৰ বাবে নিৰ্মিত স্থাপনা। শব্দটোৰ উৎপত্তি আৰবী السجودৰ পৰা, যাৰ আভিধানিক অৰ্থ শ্ৰদ্ধাৰে শিৰ নত কৰা অৰ্থাৎ ছিজদাহ কৰা।

সাধাৰণতে, যিবোৰ ইমাৰত বা স্থাপনাত মুছলিমসকলে একত্ৰীত হৈ প্ৰতিদিনে পাঁচ ওয়াক্ত  ( ছালাত) আদায় কৰে, তাকেই মছজিদ বোলে। আকৌ যিবোৰ ডাঙৰ আকাৰৰ মছজিদসমূহ নিয়মিত নামাজৰ লগতে শুক্ৰবাৰৰ জুম'আ ৰ  আদায় কৰা হয় আৰু অন্যান্য ইছলামিক কাৰ্যাবলী (যেনেকৈঃ কোৰআন শিক্ষা দিয়া) সম্পাদিত হয়, সেইসমূহ মছজিদক জামে মছজিদ (مسجد جامع) নামেৰে অভিহিত কৰা হৈছে।   ইমামতি কৰে বা নেতৃত্ব দিয়ে।

মছজিদ মুছলিমসকলৰ বিভিন্ন ধৰ্মীয় কাৰ্যাবলীৰ প্ৰাণকেদ্ৰ। ইয়াত প্ৰাৰ্থনা কৰাৰ উপৰিও শিক্ষা প্ৰদান, তথ্য বিতৰণ আৰু বিৰোধ নিষ্পত্তি কৰা হয়।

বৰ্তমানে বিভিন্ন আকৃতিৰ মছজিদ দেখা পোৱা যায়। কিছুমান সুবিশাল গম্বুজ, ওখ মিনাৰ আৰু বৃহৎ আকৃতি বিশিষ্ট দেখা যায়। মছজিদৰ উৎপত্তি আৰব উপদ্বীপ যদিও বৰ্তমানে পৃথিৱীৰ সকলো দেশতেই বিয়পি পৰিছে।

অসমৰ আটাইতকৈ পুৰণি মছজিদ


পানবাৰী মছজিদ ঐতিহাসিক পানবাৰী মছজিদ  পৰা ২৫ কিঃমিঃ পূবত পানবাৰী আৰু ৰঙামাটিৰ ওচৰত, ১৩ নং ৰাষ্ট্ৰীয় ঘাইপথৰ দাঁতিত অৱস্থিত। এইটো মছজিদক অসমৰ আটাইতকৈ পুৰণি মছজিদ বুলি ভবা হয়। ইয়াক বংগৰ শাসক হুচেইন শ্বাহে ১৪৯৩ ১৫১৯ খৃষ্টাব্দৰ সময়চোৱাত নিৰ্মাণ কৰিছিল। মছজিদটোক ইচলামধৰ্মী মোগল সেনাসকলে প্ৰাৰ্থনাগৃহৰূপে ব্যৱহাৰ কৰিছিল। মছজিদটোৰ সৈতে থকা ইদগাহ পথাৰ আৰু কুঁৱা এটাও উল্লিখিত সময়চোৱাতে সম্ভৱতঃ নিৰ্মাণ কৰা হৈছিল।
ইতিহাস
আৰব উপদ্বীপত নিৰ্মাণ হোৱা প্ৰথম তিনিটা মছজিদৰ গঠন আছিল সৰল। সময়ৰ আৱৰ্তনত পৰৱৰ্তী হাজাৰ হাজাৰ বছৰৰ পাছত সেয়া বিশ্বৰ বিভিন্ন দেশৰ নিত্যনতুন কৃষ্টি আৰু স্থাপত্যশৈলীৰ ধাৰক হয়।

 বিস্তাৰ আৰু বিৱৰ্তন 
বিশ্বৰ বিভিন্ন দেশত মুছলিমসকলৰ অভিযানৰ লগে লগে মছজিদ আৰব উপদ্বীপৰ সীমা পাৰ হৈ বিস্তাৰ লাভ কৰিবলৈ ধৰে। ৬৪০ খ্ৰীষ্টাব্দৰ প্ৰথমদিশত মিছৰত বহুত মুছলিমৰ সমাগম ঘটে। তেতিয়া এই দেশত বহুত মছজিদ নিৰ্মাণ কৰা হয়। যাৰ ফলতেই ৰাজধানী কায়ৰোক হাজাৰ মিনাৰৰ চহৰ বুলি মাতা হৈছিল।

মিছৰীয় মছজিদসমূহত সু্যোগসুবিধাৰ ভিন্নতা আছিল, যেনেকৈঃ কিছু মছজিদত আছিল মাদ্ৰাছাৰ নিচিনাকৈ বিদ্যালয়, আকৌ অন্য মছজিদসমূহত অন্তভুৰ্ক্ত আছিল চিকিৎসালয় নাইবা কবৰস্থান।

চিচিলি আৰু স্পেনৰ মছজিদসমূহত সিহঁতৰ পূৰ্বৰ ভিছিগোথিক স্থাপত্যশৈলীৰ চিহ্নৰ মিল পোৱা নাযায়,বৰঞ্চ মোৰদৰ ইছলামী স্থাপত্যৰ প্ৰতিফলন দেখা যায়।

ধৰ্মীয় কাৰ্যাৱলী

গুৰুতৰ অৱসাদজনিত ব্যাধি , (যাক সচৰাচৰ হতাশগ্ৰস্ততা বা অৱসাদ হিচাপেও জনা যায়), হৈছে একধৰণৰ মানসিক ব্যাধি যাৰ বৈশিষ্ট্য হল যে দুসপ্তাহ বা ততোধিক কালজুৰি নিম্ন মনোৱস্থা বিস্তৃত হৈ থাকে। নিম্ন আত্মমৰ্য্যদা, সচৰাচৰ আনন্দ প্ৰদানকাৰী ক্ৰিয়াকৰ্মৰ প্ৰতি আগ্ৰহ হ্ৰাস, নিম্ন শক্তি আৰু স্পষ্ট কোনো কাৰণৰহিত বেদনা বা বিষ এইকেইটা হৈছে গুৰুতৰ অৱসাদজনিত ব্যাধিৰ সাধাৰণ লক্ষণ।  আক্ৰান্ত ভুক্তগোগীৰ মাজে সময়ে হোৱা বিভ্ৰম  আৰু অমূলপ্ৰত্যক্ষও এই ৰোগৰ লক্ষণ।  ৰোগগ্ৰস্ত কিছুসংখ্যক লোকৰ ক্ষেত্ৰত কেইবা বছৰৰ অন্তৰত হোৱা গুৰুতৰ হতাশগ্ৰস্ততাৰ পৰ্ব উদ্ৰেক হয়, আৰু আন একাংশৰ ক্ষেত্ৰৰ ব্যাধিৰ লক্ষণ প্ৰায় সকলো সময়তে পৰিলক্ষিত হয়।  গুৰুতৰ অৱসাদ অধিক গম্ভীৰ, আৰু সৰ্বসাধাৰণ মানুহৰ জীৱনৰ অংশ দুঃখবোধতকৈ অধিককাল জুৰি ব্যাপ্ত হৈ থাকে।  গুৰুতৰ অৱসাদজনিত ব্যাধিয়ে আক্ৰন্ত ব্যক্তিৰ ব্যক্তিগত জীৱন, কৰ্মজীৱন, শিক্ষা, কেৰিয়াৰ, সামাজিক জীৱন, খাদ্যাভাসকে ধৰি সাধাৰণ স্বাস্থ্যৰ ক্ষেত্ৰতো বিৰূপ প্ৰভাৱ বিস্তাৰ কৰে।  গুৰুতৰ হতাশগ্ৰস্ততাত ভোগা প্ৰাপ্তবয়স্কসকলৰ মাজত ২৮% লোকে আত্মহত্যাৰ পথ বাছি লয়, , আৰু আত্মহত্যাৰ জৰিয়তে মৃত্যু ঘটা প্ৰায় ৫০% লোকৰেই মৃত্যুৰ পূৰ্বকালীন অৱসাদ বা অন্য কোনো মনোৱস্থা সংক্ৰান্তীয় ব্যাধিত আক্ৰান্ত হোৱাৰ তথ্য পোৱা যায়।  

গুৰুতৰ অৱসাদজনিত ব্যাধিৰ ৰোগনিৰ্ণয় আক্ৰান্ত ব্যক্তিৰ প্ৰতিবেদিত অভিজ্ঞতা আৰু মানসিক অৱস্থা পৰীক্ষণৰ ওপৰত ভিত্তি কৰি কৰা হয়।  এই ব্যাধিৰ ৰোগনিৰ্ণয়ৰ বাবে কোনো পৰীক্ষাগাৰমূলক অধ্যয়ন নাই, কিন্তু এই ব্যাধিৰ সদৃশ লক্ষণ প্ৰদৰ্শনকাৰী আন শাৰীৰিক অসুস্থতাৰ নঞৰ্থক উপস্থিতি প্ৰমাণ কৰিবলৈ পৰীক্ষা কৰা হয়।  গুৰুতৰভাৱে অৱসাদগ্ৰস্ত ব্যক্তিসকলক সাধাৰণতে মনোবৈজ্ঞানিক পৰামৰ্শপ্ৰদান আৰু অৱসাদৰোধী ঔষধ প্ৰদানৰ জৰিয়তে চিকিৎসা প্ৰদান কৰা হয়।  ঔষধৰ জৰিয়তে সুফল লাভ কৰে বুলি বিশ্বাস কৰা হয়, কিন্তু ইয়াৰ কাৰ্যকাৰিতা গুৰুতৰভাৱে আক্ৰান্ত ৰোগীৰ ক্ষেত্ৰতহে পৰ্য্যবেক্ষণীয়ভাৱে উল্লেখনীয় হয়।  ৰোগীক প্ৰদান কৰা কাউন্সেলিঙৰ পদ্ধতিসমূহৰ ভিতৰত আছে সংজ্ঞানাত্মক আচৰণগত মনোচিকিৎসা (  , ) আৰু আন্তঃবৈক্তিক মনোচিকিৎসা , আৰু আন চিকিৎসাপদ্ধতি সমূহৰ মাধ্যমেৰে সুফল লাভ নকৰিলে ইলেক্ট্ৰকনভালছিভ থেৰাপী  ব্যৱহাৰ কৰা হয়।  আত্মহানি বা আত্মঘাতৰ আশংকাযুক্ত ৰোগীক চিকিৎসালয়ত ভৰ্তি কৰাব লগা হয়, আৰু কোনো কোনো ক্ষেত্ৰত এয়া ৰোগীৰ ইচ্ছাৰ বিৰুদ্ধেও হব পাৰে। 

এই ৰোগৰ আৰম্ভণি সৰ্বসাধাৰণতে ব্যক্তিৰ ২০ বছৰ বয়সৰ দশকত আৰু ৩০ বছৰ বয়সৰ দশকত হয়, পুৰুষতকৈ নাৰী আক্ৰান্ত হোৱাৰ হাৰ প্ৰায় দ্বিগুণ। ২০১৭ চনৰ তথ্য অনুসৰি বিশ্বৰ প্ৰায় ১৬৩ মিলিয়ন লোক (পৃথিৱীৰ মুঠ জনসংখ্যাৰ প্ৰায় ২%) গুৰুতৰ অৱসাদজনিত ব্যাধিত আক্ৰান্ত।  জীৱনৰ কমপক্ষেও এটা বিন্দুত এই ৰোগত আক্ৰান্ত লোকৰ পৰিসংখ্যা জাপানত ৭% ৰ পৰা ফ্ৰান্সত ২১% লৈকে হয়।  জীৱনকালীন আক্ৰান্তৰ হাৰ উন্নত দেশসমূহত (১৫%) উন্নয়নশীল দেশসমূহৰ তুলনাত (১১%) অধিক।  ককাঁলৰ বিষৰ পিছতেই শাৰীৰিক অক্ষমতাত অৰিহণা যোগোৱা কাৰক হৈছে গুৰুতৰ অৱসাদজনিত ব্যাধি। 

গুৰুতৰ অৱসাদজনিত ব্যাধি পৰিভাষাটো আমেৰিকা যুক্তৰাষ্ট্ৰৰ এটা চিকিৎসকৰ গোটৰ দ্বাৰা ১৯৭০ৰ দশকৰ মাজভাগত প্ৰথম প্ৰৱৰ্তিত হৈছিল।  বিশ্বাস কৰা হয় যে, গুৰুতৰ অৱসাদগ্ৰস্ততাৰ মুখ্য কাৰণ বংশগতিজনিত কাৰক, পাৰিৱেশিক কাৰক আৰু মনোবৈজ্ঞানিক কাৰকৰ যুগপৎ প্ৰভাৱ।  তথ্যগতভাৱে, এই ব্যাধিৰ সৈতে জড়িত প্ৰায় ৪০% ঘটনাই বংশগতিজনিত কাৰকৰ প্ৰভাৱত সংঘটিত হয়।  ইয়াৰ সৈতে সংযুক্ত অন্যান্য হানিকাৰকসমূহ হৈছে 
ব্যাধিৰ পাৰিবাৰিক ইতিহাস, জীৱনত সংঘটিত গুৰুতৰ পৰিৱৰ্তন, কিছুমান ঔষধবিশেষৰ প্ৰয়োগ, দীৰ্ঘদিনীয়া স্বাস্থ্যজনিত সমস্যা, আৰু নিচাযুক্ত দ্ৰব্যৰ সেৱন।  এই ব্যাধিয়ে ৰোগগ্ৰস্ত ব্যক্তিৰ ব্যক্তিগত আৰু পাৰিবাৰিক জীৱন, আন্তঃবৈক্তিক সম্পৰ্ক, কৰ্মজীৱন, শিক্ষা, শয়নচক্ৰ, খাদ্যাভাস, আৰু সামগ্ৰিক স্বাস্থ্যলৈ ঋণাত্মক প্ৰভাৱ বিস্তাৰ কৰে।  অৱসাদজনিত ব্যাধিত সম্প্ৰতি আৰু পূৰ্বতে আক্ৰান্ত ব্যক্তিসকল আনৰ পৰা হীনদৃষ্টিৰো সম্মুখীন হব লগাত পৰে। 

অৱসাদ ব্যাধিগ্ৰস্ত লৰাছোৱালীৰ মনোৱস্থা সাধাৰণতে বিমৰ্ষ হোৱাৰ পৰিৱৰ্তে বিৰক্তিপূৰ্ণ হোৱা দেখা যায়,  আৰু বয়স আৰু পৰিস্থিতিৰ ওপৰত নিৰ্ভৰ কৰি ভিনভিন লক্ষণ প্ৰদৰ্শন কৰিব পাৰে।  সৰহভাগ লৰাছোৱালীয়েই বিদ্যালয়ৰ পঢ়া শুনাৰ প্ৰতি আগ্ৰহ হেৰুৱায় আৰু তেওঁলোকৰ শৈক্ষিক ফলাফল অৱক্ষয়িত হবলৈ ধৰে। এনে লৰাছোৱালী সাধাৰণতেই মইমতীয়া, দাবীকাৰী, নিৰ্ভৰশীল, বা নিৰাপত্তাহীনতাবোধযুক্ত হিচাপে আখ্যায়িত হয়।  ৰোগ নিৰ্ণয় বিলম্বিত বা অপ্ৰাপ্ত হৈ ৰব পাৰে, কিয়নো এনে লক্ষণবোৰ সাধাৰণ মনোদশাত্মক হিচাপে আখ্যায়িত হোৱাৰ আশংকা থাকে। 
সংকেত আৰু লক্ষণ

গুৰুতৰ হতাশগ্ৰস্ততাই আক্ৰান্ত ব্যক্তিৰ পাৰিবাৰিক আৰু ব্যক্তিগত আন্তঃসম্পৰ্ক, কৰ্ম অথৱা শিক্ষাজীৱন, শয়ন আৰু খাদ্য অভ্যাস, আৰু সামগ্ৰিক স্বাস্থ্যলৈ বহুল প্ৰভাৱ আনে।  ব্যক্তিৰ কাৰ্যকাৰিতা আৰু কল্যাণৰ ওপৰত এই ব্যাধিৰ প্ৰভাৱক অন্যান্য দীৰ্ঘদিনীয়া স্বাস্থ্যজনিত সমস্যা, যেনে ৰ সৈতে ৰিজোৱা হয়। 

গুৰুতৰ অৱসাদজনিত ব্যাধিত আক্ৰান্ত ব্যক্তিৰ সাধাৰণতে মুজুৰা পৰা মনোৱস্থা (মনমৰা) পৰিলক্ষিত হয়, যিটো ব্যক্তিৰ জীৱনৰ সকলো দিশলৈ পৰিব্যাপ্ত হৈ পৰে। তেওঁলোকে পূৰ্বতে আনন্দ উপভোগ কৰা ক্ৰিয়া কৰ্মবোৰৰ প্ৰতিও আগ্ৰহ হেৰুৱাই পেলায়। হতাশাগ্ৰস্ত লোকসকল স্মৃতিৰোমন্থনত আছন্ন হৈ থকাৰ লগতে অকমৰ্ণ্যতা (স্বমূল্যহীনতা), অযথাযথ অপৰাধবোধ বা অনুশোচনা, অসহায়তা আৰু আশাহীনতাৰ অতিচিন্তাৰে মনোবদ্ধ হৈ থাকে।  অতি গম্ভীৰ অৱস্থাত, হতাশাগ্ৰস্ত লোকসকলৰ মনোব্যাধিৰ লক্ষণে দেখা দিব পাৰে। এই লক্ষণসমূহৰ ভিতৰত আছে অপ্ৰীতিকৰ বা অসন্তোষজনক বিভ্ৰম  আৰু অমূলপ্ৰত্যক্ষ।  অৱসাদজনিত ব্যাধিৰ অন্যান্য লক্ষণসমূহৰ কিছুমান হৈছে দুৰ্বল মনোযোগ আৰু স্মৃতি (বিশেষভাৱে 
নিৰাশা আৰু বিষণ্ণতাগ্ৰস্ত, আৰু মনোব্যাধিগ্ৰস্তসকলৰ ক্ষেত্ৰত),  সামাজিক বাতাৱৰণ আৰু সামূহিক ক্ৰিয়াকলাপৰ পৰা অপসৰণ, হ্ৰাসপ্ৰাপ্ত যৌনাকাংক্ষা, বিৰক্তি, আৰু মৰণ বা আত্মহত্যাৰ চিন্তাভাৱনা। অৱসাদ ব্যাধিগ্ৰস্তসকলৰ মাজত নিদ্ৰাহীনতা  সাধাৰণতেই দেখা যায়। এনে ব্যক্তিসকলে সাধাৰণতে খুব সোনকালে সাৰ পায় আৰু পুনৰ টোপনি যাব নোৱৰা হয়।  কোনো কোনো ক্ষেত্ৰত অতিনিদ্ৰা অৰ্থাৎ প্ৰয়োজনাধিক টোপনিও হব পাৰে।  মন কৰিবলগীয়া যে, কিছুমান অৱসাদৰোধী ঔষধ  গ্ৰহণৰ পৰা হোৱা উদ্দীপক প্ৰভাৱৰ ফলস্বৰূপেও অনিদ্ৰাৰ সৃষ্টি হব পাৰে। 

 হতাশগ্ৰস্ততাত ভোগা ব্যক্তিৰ শৰীৰত ক্লান্তি বা অৱসাদ, মূৰৰ বিষ, বা বিপাকজনিত সমস্যা, দৈহিক সমস্যা আদি বিভিন্ন দৈহিক লক্ষণে দেখা দিব পাৰে। বিশ্ব স্বাস্থ্য সংস্থা ৰ মতে, উন্নয়নশীল দেশসমূহত দৈহিক সমস্যাহে অধিক প্ৰতিবেদিত আৰু ইয়াৰ জৰিয়তেহে হতাশগ্ৰস্ততাৰ ৰোগনিৰ্ণয় হয়।  সাধাৰণতে আক্ৰান্ত ব্যক্তিৰ ভোক কমাৰ ফলস্বৰূপে ওজন হ্ৰাস হয় যদিও বহুক্ষেত্ৰত ভোজন বিসংগতিৰ ফলত ভোক বৃদ্ধি হৈ ওজন বঢ়াও দেখা যায়।  পৰিয়ালৰ সদস্য অথবা বন্ধুমহলৰ চকুত ব্যক্তিৰ আচৰণ অধিক মনোসঞ্চালনগত অস্থিৰতা অথবা মনোসঞ্চালনগত আলস্য (অধিক অৱসন্নতা)হা হিচাপে ধৰা দিব পাৰে।  বয়স্ক হতাশগ্ৰস্ত লোকৰ ক্ষেত্ৰত বোধগত দিশতো, যেনে বিস্মৃতি  বা সততে পৰিলক্ষিত চলাচলৰ মন্থৰতাৰ দৰে লক্ষণে দেখা দিয়ে। 

সংযুক্ত ব্যাধিসমূহ
গুৰুতৰ অৱসাদৰ সৈতে প্ৰায়ে অন্যান্য মনোৰোগজনিত সমস্যা সহসংঘটন হিচাপে সংযুক্ত হৈ থাকে। ১৯৯০৯২ চনৰ     প্ৰতিবেদন অনুসৰি গুৰুতৰ অৱসাদজনিত ব্যাধিগ্ৰস্ত লোকসকলৰ অৰ্ধেকৰ জীৱনজোৱা উদ্বিগ্নতা আৰু ইয়াৰ সৈতে সাধাৰণীকৃত উদ্বিগ্নতা ব্যাধিৰ দৰে মানসিক বিসংগতি সংযুক্ত হৈ থাকে।  হতাশাগ্ৰস্ততাৰ ব্যাধিৰ ক্ষেত্ৰত উদ্বিগ্নতা ব্যাধিৰ লক্ষণসমূহৰ এক গুৰুতৰ প্ৰভাৱ আছে। কিয়নো ইয়াৰ ফলত বিলম্বিত উপশম, পুনঃসংঘটনৰ বৰ্দ্ধিত আশংকা, অধিকতৰ অক্ষমতা আৰু বৰ্দ্ধিত আত্মহত্যাৰ প্ৰচেষ্টাৰ দৰে জটিলতাৰ সৃষ্টি হয়।  হতাশাগ্ৰস্ততাৰ ব্যাধিৰ সৈতে মাদক দ্ৰ্ব্য আৰু নিচাযুক্ত দ্ৰ্ব্য সেৱনৰ বৰ্দ্ধিত হাৰ আৰু বিশেষ নিৰ্ভৰতা জড়িত, আৰু অত্যধিক অমোঘ ব্যাধিৰে ৰোগ নিৰ্ণিত এক তৃতীয়াংশ লোকৰে সংযুক্ত হতাশগ্ৰস্ততাৰ সৃষ্টি হয়।  আঘাত পৰৱৰ্তী চাপজনিত ব্যাধি  আৰু হতাশগ্ৰস্ততা প্ৰায়েই সহসংঘটন হিচাপে উদ্ৰেক হয়।  অত্যধিকঅমোঘ ব্যাধিৰ সৈতে হতাশগ্ৰস্ততা সহাৱস্থানেৰেও সংঘটিত হব পাৰে, যাৰ ফলত দুয়োটা ৰোগৰে নিৰ্ণয় আৰু চিকিৎসা প্ৰক্ৰিয়া জটিল হৈ উঠিব পাৰে।  অৱসাদগ্ৰস্ততাৰ সৈতে সুৰাসক্তি আৰু ব্যক্তিত্ব বিসংগতি প্ৰায়েই সহসংঘটিত হয়।  ঋতুগত প্ৰভাৱী বিসংগতিত আক্ৰান্ত ব্যক্তিসকলৰ ক্ষেত্ৰত বিশেষভাৱে শীতকালীন মাহসমূহত অৱসাদগ্ৰস্ততা অধিক শোচনীয় হৈ উঠিব পাৰে। ডিজিটেল মেডিয়াৰ অত্যধিক ব্যৱহাৰ হতাশাগ্ৰস্ততাৰ লক্ষণসমূহৰ সৈতে সংযোজিত কৰা হয় যদিও কোনো কোনো ক্ষেত্ৰত মনোৱস্থাৰ উন্নতিৰ বাবে ডিজিটেল মেডিয়া ব্যৱহাৰৰ থল নথকা নহয়। 

হতাশাগ্ৰস্ততা আৰু বিষ (বা ব্যথা) প্ৰায়েই সহসংঘটন হিচাপে দেখা দিয়ে। ৬৫% অৱসাদগ্ৰস্ত ৰোগীৰ ক্ষেত্ৰত এটা বা ততোধিক বিষৰ লক্ষণ থাকে, আৰু ৰোগনিৰ্ণয়ৰ বিন্যাসৰ ওপৰত নিৰ্ভৰ কৰি ৫% ৰ পৰা ৮৫% লৈকে বিষৰ ৰোগীয়েই হতাশাগ্ৰস্ততাত ভুগিব লগা হয়। হতাশাগ্ৰস্ততাৰ ৰোগনিৰ্ণয় সৰ্বসাধাৰণতেই বিলম্বিত বা কোনো কোনে ক্ষেত্ৰত কেতিয়াও নহবও পাৰে। বিশেষকৈ, হতাশাগ্ৰস্ততা পৰিলক্ষিত হলেও তাক বুজাত ভুল কৰিলে পৰিস্থিতি অধিক শোচনীয় হোৱাহে দেখা যায়। 

কেৱল অৱসাদজনিত ব্যাধিৰ বাবেই হৃদৰোগ সংঘটিত হোৱাৰ আশংকা প্ৰায় ১.৫ৰ পৰা ২ গুণ পৰ্য্যন্ত বৃদ্ধি পায়। হতাশাগ্ৰস্ততাৰ সৈতে ধুম্ৰপান আৰু মেদবহুলতাৰো প্ৰত্যক্ষ অথবা পৰোক্ষ সম্পৰ্ক আছে। 
উল্লেখনীয় যে, অৱসাদজনিত ব্যাধিত আক্ৰান্ত ব্যক্তিসকলে সাধাৰণতেই হৃদৰোগৰ চিকিৎসা অথবা প্ৰতিৰোধৰ নিদানাৱলী পালন নকৰে, আৰু ইয়াৰ ফলস্বৰূপেই তেওঁলোকৰ ক্ষেত্ৰত হানিৰ সম্ভাৱনা অধিক বৃদ্ধি পায়।  তদুপৰি, হৃদৰোগৰ বিশেষজ্ঞসকলেও তেওঁলোকৰ চিকিৎসাধীন ৰোগীৰ নিদানৰ ক্ষেত্ৰত অন্তৰ্নিহিত হতাশাগ্ৰস্ততাক বিবেচনা নকৰাৰ ফলস্বৰূপে চিকিৎসাৰ ক্ষেত্ৰত অধিক জটিলতাৰ সৃষ্টি হয়।  

হতাশাগ্ৰস্ততাৰ সৈতে বয়সস্থ লোকসকলৰ স্বাস্থ্যৰ আন আন ৰোগ যেনে ষ্ট্ৰক, অন্যান্য হৃদযন্ত্ৰৰ ৰোগ, পাৰকিনছন ৰোগ আৰু ক্ৰনিক অবষ্ট্ৰাকটিভ পুলমনাৰী ৰোগ সহসংঘটিত হয়। 


ৰোগনিৰ্ণয়
নিদানিক মূল্যায়ন
যথাযথভাৱে প্ৰশিক্ষিত সাধাৰণ চিকিৎসক , বা মনোৰোগ বিশেষজ্ঞ বা মনোবিজ্ঞানীৰ দ্বাৰা আক্ৰান্ত ব্যক্তিৰ চলতি পৰিস্থিতি, জীৱন বৃতান্ত, চলতি লক্ষণৰাজি, পাৰিবাৰিক ইতিহাস, আৰু মাদক দ্ৰব্য আৰু নিচাযুত ড্ৰাগৰ ব্যৱহাৰ ইত্যাদি মনোৰোগ সংক্ৰান্তীয় ইতিহাস নথিবন্ধনৰ জৰিয়তে গুৰুতৰ অৱসাদজনিত ব্যাধি নিৰ্ণয় কৰিব পৰা যায়।  এই মূল্যায়নত ব্যক্তিৰ মানসিক অৱস্থাৰ পৰীক্ষণো অন্তৰ্ভুক্ত হয়, যাৰ যোগেদি তেওঁৰ চলতি মনোদশা আৰু ভাৱনাৰ বিষয়বস্তু, বিশেষভাৱে হতাশাবাদ বা আশাহীনতাৰ প্ৰাসংগিক চিন্তা, আত্মহানি বা আত্মহত্যাৰ ভাৱ, আৰু ধনাত্মক চিন্তাধাৰা বা পৰিকল্পনাৰ অনুপস্থিতিৰ পৰীক্ষণ কৰা হয়।  উল্লেখনীয় যে, গ্ৰাম্যাঞ্চলত বিশেষীকৃত মানসিক স্বাস্থ্য সেৱা উপলব্ধ হোৱাটো দুষ্প্ৰাপ্য, আৰু ইয়াৰ ফলশ্ৰুতিত ৰোগনিৰ্ণয় আৰু নিদানৰ দায়িত্ব প্ৰায়েই প্ৰাথমিক চিকিৎসা কৰ্মীসকলেই চম্ভালিব লগা হয়।  বিশেষকৈ উন্নয়নশীল দেশসমূহত এই সমস্যাটো অত্যন্ত গম্ভীৰ।  ৰেিং স্কেলক হতাশাগ্ৰস্ততাৰ ৰোগ নিৰ্ণয়ৰ ব্যৱহাৰ কৰা নহয়, কিন্তু ই এক নিৰ্দিষ্ট সময় কালৰ ভিতৰত ব্যক্তিবিশেষৰ লক্ষণসমূহৰ তীব্ৰতাৰ সূচনা দিয়ে। এক নিৰ্দিষ্ট কাটঅফ্ পইণ্টতকৈ অধিক ৰেিং প্ৰাপ্তসকলক পুংখানুপুংখভাৱে অৱসাদজনিত ব্যাধিৰ নিৰ্ণয়ৰ বাবে মূল্যায়ন কৰা হয়। এই কামৰ বাবে কেইবাটাও ৰেটিং স্কেল ব্যৱহাৰ কৰা হয়।  এইবোৰৰ ভিতৰত আছে হতাশগ্ৰস্ততাৰ হেমিল্টন ৰেটিং স্কেল ,  বেক হতাশাগ্ৰস্ততাৰ তথ্যসূচী   অথবা সংশোধিত আত্মহত্যাৰ আচৰণগত প্ৰশ্নসূচী । 

মনোৰোগৰ বিশেষজ্ঞ চিকিৎসকলৰ তুলনাত প্ৰাথমিক পৰ্য্যায়ৰ চিকিৎসক আৰু মনোৰোগবিদ্যাত প্ৰশিক্ষিত নোহোৱা চিকিৎসকলৰ পৰা হতাশাগ্ৰস্ততাৰ নিৰ্ণয় আৰু নিদানৰ ক্ষেত্ৰত উপযুক্ততা পোৱা যায়। ইয়াৰ কাৰণ হৈছে, হতাশাগ্ৰস্ততাৰ সৈতে সংযোজিত লক্ষণসমূহৰ কিছুমান শাৰীৰিক অসুস্থতাৰ লক্ষণৰ সৈতে থকা সাদ্ৰৃশ্য, সম্ভাৱ্য ৰোগীৰ পৰা সম্পূৰ্ণ তথ্যৰ অপ্ৰাপ্তি আৰু প্ৰণালীগত অন্তৰায়। এটা পুনঃমুল্যায়নগত অধ্যয়নত দেখা গৈছিল যে, মনোৰোগবিদ্যাত প্ৰশিক্ষিত নোহোৱা চিকিৎসকলে প্ৰায় দুইতৃতীয়াংশ ৰোগীৰেই ৰোগ নিৰ্ণয় কৰাত ব্যৰ্থ হয়; অৱশ্যে শেহতীয়া অধ্যয়ন কিছুমানত ইয়াৰ সামান্য উন্নতি ঘটিছে। 

গুৰুতৰ অৱসাদজনিত ব্যাধিৰ উপস্থিতি ৰোগনিৰ্ণয় কৰাৰ আগেয়ে চিকিৎসকে সাধাৰণতে শাৰীৰিক পৰীক্ষা আৰু বিশেষ নিৰ্বাচিত অনুসন্ধানমূলক পৰীক্ষা সমাপন কৰে। ইয়াৰ উদ্দেশ্য হৈছে, হতাশাগ্ৰস্ততাৰ সদৃশ লক্ষণ প্ৰদৰ্শনকাৰী অন্যান্য কাৰণসমূহৰ অনুপস্থিতি সম্পৰ্কে নিশ্চিতকৰণ কৰা। এই পৰীক্ষাসমূহৰ ভিতৰত আছে হাইপথাইৰডিজিমক নস্যাৎ কৰিব পৰাকৈ থাইৰয়ড ষ্টিমুলেটিং হৰমন  আৰু থাইৰক্সিনৰ পৰিমাপণৰ ৰক্ত পৰীক্ষা, আৰু বিপাকীয় বিসংগতি নস্যাৎ কৰিব পৰাকৈ প্ৰাথমিক তড়িতবিশ্লেষ্য  আৰু চেৰাম কেলছিয়ামৰ পৰিমাপণৰ ৰক্ত পৰীক্ষা, আৰু দীৰ্ঘদিনীয়া সঞ্চিত কোনো ৰোগ বা তন্ত্ৰীয় সংক্ৰমণ  নস্যাৎ কৰিব পৰাকৈ সম্পূৰ্ণ ৰক্ত সংগানণিক পৰীক্ষণ (যত এৰিথ্ৰচাইত চেডিমেণ্টেছন ৰেট  পৰীক্ষা কৰা হয়)।  কোনো ঔষধবিশেষৰ প্ৰয়োগ অথবা মাদক দ্ৰব্য ব্যৱহাৰৰ জৰিয়তে হব পৰা সম্ভাৱ্য প্ৰতিকুল প্ৰভাৱী প্ৰতিক্ৰিয়াসমূহৰো নিৰীক্ষণ কৰা হয়। পুৰুষৰ ক্ষেত্ৰত হতাশাগ্ৰস্ততা সৃষ্টিকাৰী হাইপগনাডিজিম ৰ উপস্থিতি নিৰ্ণয় কৰিবলৈ টেষ্টষ্টেৰণ হৰমণৰো পৰিমাপণ কৰা হয়।  এইটো দেখা গৈছে, ভিটামিন ডিৰ অভাৱৰ পৰা হতাশাগ্ৰস্ততাৰ অধিক আশংকা থাকে, সেয়ে ভিটামিন ডি স্তৰৰো মাপ লোৱা হয়। 

বয়সস্থ হতাশাগ্ৰস্ত ব্যক্তিসকলৰ ক্ষেত্ৰত সংজ্ঞানাত্মক ৰোগজনিত সমস্যা কিছুমানৰো উদ্ভৱ হয়। কিন্তু, এই সমস্যাসমূহ আলঝেইমাৰৰ ৰোগৰ দৰে স্মৃতিভ্ৰংশ ৰোগৰ সূচনাও হব পাৰে।  স্নায়ুমানসিক বা সংজ্ঞানাত্মক পৰীক্ষা  আৰু মগজুৰ ইমেজিঙৰ জৰিয়তে স্মৃতিভ্ৰংশৰ পৰা হতাশাগ্ৰস্ততাক পৃথক কৰিব পাৰি।  মনোৰোগগ্ৰস্ত, ৰোগৰ দ্ৰুত সূত্ৰপাত আৰু অন্যান্য অস্বাভাৱিক লক্ষণ প্ৰদৰ্শনকাৰী মগজুৰ আন ৰোগসমূহক পৰিগানণিক স্তৰচিত্ৰণ (চি.টি. স্কেন)ৰ দ্বাৰা পৃথকীকৰণ কৰা হয়।  মন কৰিবলগীয়া যে, জৈৱিক পৰীক্ষণৰ দ্বাৰা গুৰুতৰ অৱসাদ নিৰ্ণয় কৰিব নোৱাৰি।  সাধাৰণতে, গুৰুতৰ লক্ষণৰ অবিহনে কোনো পৰীক্ষাবিশেষক পৰৱৰ্তী কালত পুনৰাবৃত্তি কৰা নহয়। 


গুৰুতৰ হতাশাগ্ৰস্ততাৰ পৰ্ব

দুই সপ্তাহ বা ততোধিক কাল ব্যাপি কোনো ব্যক্তি ভীষণভাৱে হতাশ মনোৱস্থাত থাকিলে তাক গুৰুতৰ হতাশাগ্ৰস্ততাৰ পৰ্ব হিচাপে বৈশিষ্ট্যভুক্ত কৰিব পাৰি।  এই পৰ্বসমূহ ইটোৰ পৰা সিটো পৃথক আৰু পুনৰাবৃত্ত হব পাৰে, আৰু এইবোৰক মৃদু (ন্যূনতম অনুমাপকতকৈ অলপ বেছি লক্ষণ প্ৰদৰ্শনকাৰী), মধ্যমীয়া, আৰু তীব্ৰ (সামাজিক আৰু বৃত্তিগত ক্ষেত্ৰৰ চকুত পৰা ধৰণেৰে প্ৰভাৱ বিস্তাৰকাৰী) হিচাপে শ্ৰেণীবিভাজন কৰিব পাৰি। চাইকিক ডিপ্ৰেছন হিচাপে আখ্যায়িত মনোৰোগৰ বৈশিষ্ট্য প্ৰদৰ্শনকাৰী পৰ্বসমূহক তীব্ৰ হিচাপে চিনাক্ত কৰা হয়।  যদি আক্ৰান্ত ব্যক্তিৰ মেনিয়া বা হাইপেনিয়া (সুস্পষ্টভাৱে হৰ্ষিত মনোদশা) হৈ যায়, তেন্তে ব্যক্তিগৰাকীৰ ক্ষেত্ৰত দ্বিমেৰু ব্যাধি  চিনাক্ত কৰা হয়। মেনিয়া নথকাকৈ হোৱা হতাশাগ্ৰস্ততাক একমেৰু  হিচাপে আখ্যা দিয়া হয়, কিয়নো এনেক্ষেত্ৰত আক্ৰান্ত ব্যক্তিগৰাকীৰ মনোৱস্থা একক আৱেগিক অৱস্থা বা মেৰুতেই থাকে। 


ব্যৱস্থাপনা
গুৰুতৰ অৱসাদজনিত ব্যাধিৰ চিকিৎসা ব্যৱস্থাপনাৰ ক্ষেত্ৰত সাধাৰণভাৱে গৃহীত পদ্ধতিসমূহ হৈছে চাইকথেৰাপী, ঔষধ আৰু ইলেক্ট্ৰকনভালছিভ থেৰাপী। ১৮ বছৰতকৈ কম বয়সৰ ব্যক্তিৰ ক্ষেত্ৰত ঔষধতকৈ চাইকথেৰাপীক অগ্ৰাধিকাৰদিয়া হয়। যুক্তৰাজ্যৰ        ৰ ২০০৪ চনত প্ৰকাশিত নিয়মাৱলী অনুসৰি মৃদু হতাশাগ্ৰস্ততাৰ নিদানৰ ক্ষেত্ৰত আৰম্ভণিতে অৱসাদপ্ৰতিৰোধী ঔষধ  প্ৰদান কৰা নহয়, কিয়নো এইক্ষেত্ৰত হানিসুফলৰ অনুপাত  সন্তোষজনক নহয়। এই নিয়মাৱলীয়ে নিম্নোক্ত ধৰণৰ আক্ৰান্ত ব্যক্তিৰ বাবে অৱসাদপ্ৰতিৰোধী ঔষধক মনোসামাজিক  ব্যৱস্থাৰ সৈতে সংযুক্তভাৱে প্ৰদানেৰে চিকিৎসাৰ পৰামৰ্শ প্ৰদান কৰে 

 মৃদু বা তীব্ৰ হতাশাগ্ৰস্ততাৰ ইতিহাসযুক্ত ব্যক্তিৰ বাবে
 মৃদু হতাশাগ্ৰস্ততা দীৰ্ঘকাল ধৰি বৰ্তি থকা ব্যক্তিৰ বাবে
 মৃদু অৱসাদৰ ক্ষেত্ৰত অন্য ব্যৱস্থাসমূহ গ্ৰহণৰ পিছত দ্বিতীয় পৰ্যায়ৰ চিকিৎসা হিচাপে
 মধ্যমীয়া আৰু তীব্ৰ অৱসাদগ্ৰস্ত ব্যক্তিৰ চিকিৎসাৰ বাবে। 

এই নিয়মাৱলীয়ে এইকথাও উল্লেখ কৰে যে, অৱসাদপ্ৰতিৰোধী ঔষধৰ চিকিৎসা কমপক্ষেও ছয়মাহ ধৰি প্ৰদান কৰা উচিত, যাতে ৰোগীৰ ক্ষেত্ৰত সেয়া পুনৰাৱৰ্তন নহয়, আৰু   সমূহতকৈ     বেছি গ্ৰহণযোগ্য। 

আমেৰিকাৰ মনোচিকিৎসা সংস্থা ৰ নিদান নিয়মাৱলীয়ে এই পৰামৰ্শ আগবঢ়ায় যে, আক্ৰান্ত ব্যক্তিবিশেষৰ লক্ষণসমূহৰ তীব্ৰতা, সহসংঘটিত ব্যাধি, পূৰ্বকালীন চিকিৎসাৰ অভিজ্ঞতা, আৰু ৰোগীৰ প্ৰাধান্যৰ ওপৰত ভিত্তি কৰি প্ৰথম পৰ্য্যায়ৰ চিকিৎসা স্বতন্ত্ৰভাৱে নিৰ্ধাৰণ কৰা উচিত। চিকিৎসাৰ পদ্ধতিসমূহৰ ভিতৰত আছে ফাৰ্মেকথেৰাপী, চাইকথেৰাপী, শাৰীৰিক ব্যায়াম, ইলেক্ট্ৰকনভালছিভ থেৰাপী , ট্ৰেন্সক্ৰেনিয়েল মেগনেটিক ষ্টিমুলেছন  বা আলোক থেৰাপী। মৃদু, মধ্যমীয়া, বা তীব্ৰ হতাশাগ্ৰস্ত লোকৰ বাবে অৱসাদপ্ৰতিৰোধী ঔষধ আদিতে আগবঢ়োৱা হয়; আৰু তীব্ৰ অৱসাদগ্ৰস্ত ৰোগীৰ ক্ষেত্ৰত  প্ৰয়োগ নকৰিলে অৱসাদপ্ৰতিৰোধী ঔষধ দিব লাগে। ;    অধ্যয়নৰ সাক্ষ্যৰ পৰা দেখা যায় যে, কেৱল এগৰাকী মনোচিকিৎসকৰ তুলনাত স্বাস্থ্য সেৱা কৰ্মীৰ দলবদ্ধ সহযোগিতামূলক চিকিৎসা সেৱা অধিক ফলপ্ৰসূ হয়। 

উন্নয়নশীল দেশসমূহত চিকিৎসাৰ বিকল্প প্ৰায়েই সীমাবদ্ধ হোৱা দেখা যায়, কিয়নো এই দেশসমূহ মানসিক স্বাস্থ্যৰ কৰ্মী, ঔষধ আৰু চাইকথেৰাপীৰ সুবিধা গ্ৰহণ কৰাটো ৰোগীৰ পক্ষে মুঠেও সহজসাধ্য নহয়। 
বহু দেশত মানসিক স্বাস্থ্য সেৱাৰ উন্নয়ন মাথোঁ যৎসামান্য, কিয়নো এইসমূহত অৱসাদজনিত ব্যাধিসমূহক সহজাতভাৱে প্ৰাণনাশকাৰী ৰোগ হিচাপে বিবেচনা কৰাৰ পৰিৱৰ্তে উন্নত দেশসমূহৰ এক পৰিঘটনা হিচাপেহে গণ্য কৰা হয়।  ২০১৪ চনত প্ৰকাশিত ৰ এক পৰ্য্যালোচনাৰ মতে কম বয়সীয়া লৰাছোৱালীৰ ক্ষেত্ৰত চাইকলজিকেল থেৰাপীৰ বিপৰীতে মেডিকেল থেৰাপীৰ কাৰ্যকাৰিতা নিৰ্ণয় কৰিব পৰাকৈ প্ৰয়োজনীয় সাক্ষ্য অদ্যাপি উপলব্ধ নহয়। 

 পৰিভাষা 
    হৃদৰোগ
   দীৰ্ঘকালীন
   বিভ্ৰম
   অৱসাদগ্ৰস্তহতাশাগ্ৰস্ত
   মধুমেহ
   ক্লান্তি
   অমূলপ্ৰত্যক্ষ
   অতিনিদ্ৰা
   অনিদ্ৰানিদ্ৰাহীনতা
    যৌনাকাংক্ষা
     গুৰুতৰ অৱসাদজনিত পৰ্ব
   অৱসাদবিমৰ্ষতা
    মনোসঞ্চালনগত অস্থিৰতা
    মনোসঞ্চালনগত আলস্য

ইউটেৰাইন কেন্সাৰ  হৈছে জৰায়ুৰ কলাৰ পৰা বিকশিত হোৱা এবিধ কেন্সাৰ বা কৰ্কট ৰোগ। ইউটেৰাইন কেন্সাৰক গৰ্ভাশয়ৰ কেন্সাৰ  বুলিও কোৱা হয়। ইউটেৰাইন কেন্সাৰ দুই ধৰণৰ— এণ্ডমেট্ৰিয়েল কেন্সাৰ আৰু ইউটেৰাইন চাৰকমা। এণ্ডমেট্ৰিয়েল কেন্সাৰ জৰায়ুৰ আৱৰণৰ পৰা বিকশিত হয় আৰু ইউটেৰাইন চাৰকমা জৰায়ুৰ মাংসপেশী বা সহযোগী কলাৰ পৰা গঠন হয়। আমেৰিকা যুক্তৰাষ্ট্ৰত আটাইবোৰ ইউটেৰাইন কেন্সাৰৰ প্ৰায় ৯০ শতাংশ‌ই এণ্ডমেট্ৰিয়েল কেন্সাৰ। এণ্ডমেট্ৰিয়েল কেন্সাৰৰ লক্ষণসমূহ হৈছে যোনিয় ৰক্তক্ষৰণৰ পৰিৱৰ্তন আৰু শ্ৰোণিৰ বিষ। আনহাতে ইউটেৰাইন কেন্সাৰৰ লক্ষণসমূহ হৈছে অগতানুগতিক যোনিয় ৰক্তক্ষৰণ আৰু যোনিত সৃষ্টি হোৱা পিণ্ড।


এণ্ডমেট্ৰিয়েল কেন্সাৰৰ ক্ষেত্ৰত বিপদাশংকাসমূহ হৈছে মেদবহুলতা, মেটাবলিক ছিণ্ড্ৰম, টাইপ ২ ডাইবেটিছ, প্ৰজেষ্টেৰণ অবিহনে ইষ্ট্ৰজেন থকা বড়িৰ ব্যৱহাৰ, টেমক্সিফেনৰ ব্যৱহাৰ, পলমকৈ হোৱা ৰজোনিবৃত্তি আৰু আনুবংশিক। আনহাতে ইউটেৰাইন চাৰকমাৰ ক্ষেত্ৰত বিপদাশংকাসমূহৰ ভিতৰত শ্ৰোণিত কৰা ৰেডিঅথেৰাপি অন্যতম। সাধাৰণতে এণ্ডমেট্ৰিয়েল বায়প্সিৰ সহায়ত এণ্ডমেট্ৰিয়েল কেন্সাৰৰ ৰোগ নিৰ্ণয় কৰা হয়। আনহাতে ইউটেৰাইন চাৰকমাৰ ক্ষেত্ৰত শ্ৰোণিৰ পৰীক্ষা, মেডিকেল ইমেজিং আৰু লক্ষণৰ ওপৰত ভিত্তি কৰি ৰোগ নিৰ্ণয় কৰা হয়।


এণ্ডমেট্ৰিয়েল কেন্সাৰৰ পৰা প্ৰায়েই আৰোগ্য লাভ কৰিব পৰা যায় যদিও ইউটেৰাইন কেন্সাৰৰ পৰা আৰোগ্য লাভ কৰাটো অতি জটিল। চিকিৎসাৰ ভিতৰত আছে শল্য চিকিৎসা, ৰেডিঅথেৰাপি, কেমথেৰাপি, হৰমন থেৰাপি আৰু টাৰ্গেটেড থেৰাপি। ৰোগ নিৰ্ণয়ৰ পাছত প্ৰায় ৮০% মহিলা পাঁচ বছৰতকৈ অধিক সময় জীয়াই থাকে।


২০১৫ চনত গোটেই বিশ্বজুৰি প্ৰায় ৩.৮ মিলিয়ন মহিলা ইউটেৰাইন কেন্সাৰত আক্ৰান্ত হয় আৰু ইয়াৰ ফলত প্ৰায় ৯০,০০০ গৰাকী মহিলাৰ মৃত্যু হয়। এণ্ডমেট্ৰিয়েল কেন্সাৰ তুলনামূলকভাৱে সচৰাচৰ হয় যদিও ইউটেৰাইন চাৰকমা অতি বিৰল। আমেৰিকা যুক্তৰাষ্ট্ৰত নতুনকৈ আক্ৰান্ত কৰ্কট ৰোগীসকলৰ ৩.৫ শতাংশ‌ই ইউটেৰাইন কেন্সাৰত আক্ৰান্ত। ইউটেৰাইন কেন্সাৰ সাধাৰণতে ৪৫ ৰ পৰা ৭৪ বছৰৰ বয়সীয়া মহিলাৰ ক্ষেত্ৰত হোৱা পৰিলক্ষিত হৈছে।

প্ৰকাৰ
ইউটেৰাইন কেন্সাৰ বা গৰ্ভাশয়ৰ কৰ্কট দুই ধৰণৰ যাৰ নাম হৈছে ক্ৰমে এণ্ডমেট্ৰিয়েল কেন্সাৰ আৰু ইউটেৰাইন চাৰকমা।
 
;এণ্ডমেট্ৰিয়েল কেন্সাৰ
এণ্ডমেট্ৰিয়ামৰ (জৰায়ুৰ অভ্যন্তৰীণ আৱৰণ) গ্ৰন্থিত থকা কোষৰ পৰা এণ্ডমেট্ৰিয়েল কাৰ্চিনমা বা এণ্ডমেট্ৰিয়েল কেন্সাৰৰ উৎপত্তি হয়। এণ্ডমেট্ৰিয়েল কেন্সাৰকো বিভিন্ন ভাগত ভাগ কৰিব পাৰি। ইয়াৰ ভিতৰত এণ্ডমেট্ৰিঅইড এডেনকাৰ্চিনমা, ইউটেৰাইন পেপিলাৰি ছিৰাউছ কাৰ্চিনমা আৰু ইউটেৰাইন ক্লীয়াৰচেল কাৰ্চিনমা অন্যতম। এণ্ডমেট্ৰিঅ‌ইড এডেনকাৰ্চিনমা অতি সাধাৰণ আৰু ইয়াক সহজে চিকিৎসা কৰিব পাৰি। আনহাতে ইউটেৰাইন পেপিলাৰি ছিৰাউছ কাৰ্চিনমা আৰু ইউটেৰাইন ক্লীয়াৰচেল কাৰ্চিনমা অতি আক্ৰমণাত্মক।

মেলিগনেণ্ট মিক্সড্ মুলাৰিয়ান টিউমাৰ বা ইউটেৰাইন কাৰ্চিনচাৰকমা হৈছে অতি বিৰল এণ্ডমেট্ৰিয়েল টিউমাৰ যিয়ে গ্লেণ্ডুলাৰ (কাৰ্চিনমাটাউছ) আৰু ষ্ট্ৰমেল (চাৰকমাটাউছ) দুয়োবিধ বিভেদন দেখুৱায়।

;ইউটেৰাইন চাৰকমা
জৰায়ুৰ পেশীৰ আৱৰণৰ (মায়মেট্ৰিয়াম) পৰা লায়মায়চাৰকমাৰ উৎপত্তি হয়। উল্লেখযোগ্য যে লিঅমায়চাৰকমা ইউটেৰাইন লিঅমায়মাছৰ পৰা পৃথক। ইউটেৰাইন লিঅমায়মাছ হৈছে জৰায়ুত হোৱা বিনাইন টিউমাৰ।

এণ্ডমেট্ৰিয়ামৰ সংযোগী কলাৰ পৰা এণ্ডমেট্ৰিয়েল ষ্ট্ৰমেল চাৰকমাৰ উৎপত্তি হয় আৰু ই এণ্ডমেট্ৰিয়েল কাৰ্চিনমাৰ তুলনাত অতি কমকৈ হোৱা দেখা যায়।

অমৰকান্ত (; জন্ম  ১৯২৫ – ১৭ ফেব্ৰুৱাৰী, ২০১৪) হিন্দী ভাষাৰ এজন ভাৰতীয় সাহিত্যিক। তেওঁৰ উপন্যাস ইন্হি হথিয়াৰৌ চেৰ বাবে তেওঁ ২০০৭ চনত সাহিত্য অকাডেমি বঁটা আৰু ২০০৯ চনত ব্যাস পুৰস্কাৰ লাভ কৰে। ২০০৯ চনত তেওঁক জ্ঞানপীঠ বঁটা প্ৰদান কৰা হয়।...? " ,  ,    ",  ,   . অমৰকান্তক প্ৰেমচন্দৰ উত্তৰসুৰী বুলি কোৱা হয় যদিও তেওঁ নিজা শৈলীৰে এই গল্পকথন প্ৰথাক এক সুকীয়া মাত্ৰা দিছে। 

ব্যক্তিগত জীৱন
১৯২৫ চনত উত্তৰ প্ৰদেশৰ বল্লিয়া জিলাত অমৰকান্তৰ জন্ম হৈছিল। ১৯৪২ চন্ৰ ভাৰত ত্যাগ আন্দোলনত তেওঁ সক্ৰিয় ভূমিকা লৈছিল। ইয়াৰ বাবে তেওঁ কেইবা বছৰো পঢ়াশুনাৰপৰা আঁতৰি আছিল। এলাহাবাদ বিশ্ববিদ্যালয়ৰপৰা তেওঁ স্নাতক ডিগ্ৰী লাভ কৰিছিল আৰু স্থানীয় হিন্দী কাকতৰ সাংবাদিকৰূপে কৰ্মজীৱন আৰম্ভ কৰিছিল। ২০০০ চনৰ শেষৰফালে আশী বছৰীয়া অমৰকান্ত দৰিদ্ৰতাত ভুগিছিল।   

২০১৪ চনৰ ১৭ ফেব্ৰুৱাৰী তাৰিখে, ৮৯ বছৰ বয়সত অমৰকান্তৰ মৃত্যু হয়। তেওঁ দুজন লৰা আৰু এজনী ছোৱালীৰ পিতৃ। 

চুদৈফা বা তেজ সিংহ  আহোম ৰাজবংশৰ এজন স্বৰ্গদেউ আছিল আৰু তেওঁ ১৬৭৭১৬৭৯ চনলৈকে ৰাজ্য শাসন কৰিছিল। চুজিন্‌ফাক ক্ষমতাচ্যুত কৰাৰ পিছত  চুদৈফাক ৰাজসিংহাসনত বহুৱায়। এইজন স্বৰ্গদেউৰ শাসনকালতে আতন বুঢ়াগোহাঁইৰ একচ্ছত্ৰী কাৰ্যকালৰ অন্ত হয় আৰু ৰাজপাটৰ আঁৰৰ আচল কৰ্ত্তৃত্ব হিচাপে গুৱাহাটী তথা নামনি অসমৰ ৰাজপ্ৰতিনিধি লালুকসোলা বৰফুকনৰ উত্থান ঘটে। ক্ষমতাৰ লোভত লালুকসোলা বৰফুকনে ৰাজদ্ৰোহ আচৰণেৰে গুৱাহাটীৰ দুৰ্গ আৰু আতন বুঢ়াগোহাঁইকে মুখ্য কৰি অন্যান্য সম্ভ্ৰান্ত বিষয়াক বন্দী হিচাপে মোগলৰ হাতত গতাই দিয়ে। পিছলৈ ক্ষমতা পুনৰুদ্ধাৰ আৰু বৰফুকনক বিদেশীৰে মিত্ৰতা কৰি ৰাজদ্ৰোহ আচৰাৰ শাস্তি দিবলৈ কৰা প্ৰচেষ্টাত চুদৈফা উচ্চাকাংক্ষী বিষয়াজনৰ হাতত ক্ষমতাচ্যুত হব লগা হয়। 

উত্তৰাধিকাৰ আৰু প্ৰাৰম্ভিক জীৱন
চুদৈফা আহোম ৰাজবংশৰ পৰ্বতীয়া ফৈদৰ কোঁৱৰ আছিল। তেওঁৰ নাম আছিল খামচেও। তেওঁ আছিল পৰ্বতীয়া ফৈদৰ প্ৰতিষ্ঠাপক চুক্ৰং কোঁৱৰৰ পুত্ৰ আৰু স্বৰ্গদেউ  নাতি। কোঁৱৰ হিচাপে তেওঁৰ জীৱনৰ প্ৰথম কালছোৱা চুদৈফা চৰাইদেউ পৰ্বতৰ কাষত থকা নিজ ঘৰত কৃষিকাৰ্ষত জড়িত আছিল। 

সিংহাসনত আৰোহণ 
১৬৭৭ চনত সেই সময়ৰ স্বৰ্গদেউ চুজিন্‌ফা আৰু আতন বুঢ়াগোহাঁইৰ মাজত বিৰোধ হয়। দুয়োপক্ষৰ মাজত হোৱা অঁৰিয়াঅঁৰিত বুঢ়াগোহাঁই জয়ী হয় আৰু চুজিন্‌ফাক ক্ষমতাচ্যুত কৰি পিছলৈ হত্যা কৰোৱা হয়। ৰাজসভাৰ বিষয়াসকলে বুঢ়াগোহাঁইক ৰাজপাটত বহিবলৈ কয় যদিও কেৱল  পোনপটীয়া উত্তৰসূৰী, ৰাজবংশৰ লোকহে ৰজা হব পৰাৰ কথা উনুকিয়াই তেওঁ ৰজা হবলৈ অপাৰগ হয়। ইয়াৰোপৰি দেওধাই আৰু বাইলুঙসকলেও ৰাজবংশৰ তেজ গাত নথকা কোনো লোক ৰজা হোৱাৰ বিৰোধিতা কৰে। সেয়ে তেওঁ এজন উপযুক্ত ৰাজকোঁৱৰৰ সন্ধান কৰিবলৈ লয় আৰু খামচেওক পাই তেওঁকে ৰজা পাতিবলৈ বিষয়াসকলৰ সন্মুখত প্ৰস্তাৱ ৰাখে। তেওঁলোকে খামচেও কোঁৱৰক যোগ্য বিবেচনা কৰি এই প্ৰস্তাৱ গ্ৰহণ কৰে। সেইমতে খামচেওক চৰাইদেউৰ নিজ ঘৰৰ পৰা আনি ৰাজবিষয়াসকলে নতুন স্বৰ্গদেউ হিচাপে সন্মান যাচে। চূণপোৰা নগৰত খামচেওৰ শিঙৰিঘৰত উঠা অৰ্থাৎ ৰাজঅভিষেক সম্পন্ন কৰা হয় আৰু আহোম পুৰোহিতে তেওঁক চুদৈফা নাম দিয়াৰ লগতে হিন্দু পুৰোহিতে তেওঁক তেজ সিংহ নাম প্ৰদান কৰে। চৰাইদেউ পৰ্বতৰ কাষত ঘৰ হোৱাৰ বাবে তেওঁক পৰ্বতীয়া ৰজা বুলিও জনা যায়। ৰাজপাটত উঠি চুদৈফাই দীৰ্ঘজীৱনৰ বাবে ৰিকখ্ন পালন কৰে আৰু হিন্দু দেৱতা শিৱৰ লগতে আহোম দেৱদেৱীসকলৰ প্ৰতি উছৰ্গা আগবঢ়াই। 

শাসনকাল
আতন বুঢ়াগোহাঁইৰ প্ৰভাৱ বৃদ্ধি
ৰজা হৈ চুদৈফাই ৰাজনৈতিক সম্পৰ্ক সুদৃঢ় কৰিবলৈ তেওঁৰ সমৰ্থনকাৰী পক্ষৰ পৰিয়ালৰ পৰা একাধিক বিবাহ কৰে। ইয়াৰে মাজত আতন বুঢ়াগোহাইৰ জীয়ৰিক তেওঁ বৰকুঁৱৰী আৰু লালুকসোলা বৰফুকনৰ জীয়ৰিক পৰ্বতীয়া কুৱঁৰী পাতে। তেওঁ মেচা বৰবৰুৱা আৰু ভাতধৰা ফুকনৰ জীয়ৰিৰ লগতে বেতমেলা ফুকনৰ ভনীয়েককো বিয়া কৰায়। 
চুদৈফাৰ ৰাজঅভিষেকৰ পিছতেই পূৰ্বৰ ৰজা চুজিনফাক ৰাজপাটৰ পৰা আঁতৰাবলৈ আতন বুঢ়াগোহাঁইক সহায় কৰা গুৱাহাটীৰ সামৰিক বাহিনীৰ সেনানায়কসকল নিজ নিজ পদবীৰ ঠাইলৈ ৰাজধানী এৰি যায়গৈ। অৱশ্যে তেওঁলোকে ভৱিষ্যতে সহায়ক হোৱাকৈ ৫,০০০ লোক বুঢ়াগোহাঁইৰ তাত থৈ যায়।
ইফালে চুজিন্‌ফাৰ পুত্ৰ দীঘলা গোঁহাইক শলগুৰিত ৰাজবিষয়া টেপৰতলিয়া ৰাম ফুকনে কৰায়ত্ত কৰে আৰু চকু কাঢ়ি পেলোৱাৰ ফলস্বৰূপে তেওঁ মৃত্যুবৰণ কৰে।
সিংহাসন অধিকাৰ কৰিব পৰা সত্ত্বেও নকৰি ইয়াক চুদৈফাৰ বাবে সুৰক্ষিত কৰি তোলাৰ কাৰণে চুদৈফাই বুঢ়াগোহাঁইৰ প্ৰতি কৃতজ্ঞতা জ্ঞাপন কৰে আৰু দোলা, দলিচা, তৰোৱাল, সোণৰ পাত্ৰ আৰু অলংকাৰ, হাতীঘঁৰা, চৰাইদেউ পৰ্বতৰ কাষত মাটি আৰু ডুলুঙত ঘৰসম্পত্তিৰে সৈতে ৮ জন লগুৱা উপহাৰ দিয়ে। তেওঁ ঘোষণা কৰে যে চুদৈফাৰ পৰিয়ালৰ ৰাজত্বকাল চলি থকালৈকে বুঢ়াগোহাঁইৰ উত্তৰপুৰুষে উক্ত ভূসম্পত্তি উপভোগ কৰিব পাৰিব। বুঢ়াগোহাঁইৰ আইচু অৰ্থাৎ পত্নীকো চুদৈফাই কেৱল ৰজা আৰু সম্ভ্ৰান্ত লোকসকলেহে ব্যৱহাৰ কৰিব পৰা কেঁকোৰা দোলা উপহাৰ দিয়ে।

নতুন বিষয়াৰ নিযুক্তি
নতুন ৰজাই শাসনভাৰ লোৱাৰ পিছতেই অৱধাৰিতভাৱে আতন বুঢ়াগোহাঁইৰ পৰামৰ্শ মতে বিষয়াসকলৰ পদবীৰো কিছু পৰিৱৰ্তন ঘটে কাৰণ বুঢ়াগোঁহায়ে তেওঁৰ অনুগামীসকলক স্বাভাৱিকতে ক্ষমতাত প্ৰতিষ্ঠিত কৰিব বিচাৰিছিল। প্ৰধান সালসলনিসমূহ আছিল এনেধৰণৰ ৰামচৰণক ভাঙি কলা পাতৰক বৰপাত্ৰগোঁহাই পদত, লালুক গুইমেলাক ভাঙি জাপাং চেন গোঁহাইক বৰগোঁহাই পদত, কিৰকিৰিয়াক ডেকাফুকন হিচাপে গুৱাহাটীলৈ বদলি কৰি ৰঙাচিলা দুৱৰা ফুকনৰ পুত্ৰ মেচা ৰাজখোৱাক বৰবৰুৱা পদত, আতন বুঢ়াগোহাঁইৰ ককায়েকক নাওবৈচা ফুকন পদত আৰু দিলিহিয়াল দীঘলা ফুকনক ভিতৰুৱাল ফুকন পদত নিযুক্তি। কলঞ্চুৰ পুত্ৰ বেতমালা, ফুলবৰুৱাৰ পুত্ৰ, মিৰি সন্দিকৈৰ পুত্ৰ আৰু ভাতধৰাক গুৱাহাটীত ফুকন হিচাপে নিযুক্তি দিয়া হয়।

সম্ভ্ৰান্ত লোকসকলৰ সৈতে সম্পৰ্কত ঘূণ
ৰজা আৰু বুঢ়াগোহাঁইৰ মাজত আৰম্ভণিতে সুসম্পৰ্ক বৰ্ত্তি আছিল যদিও এই সম্পৰ্কত কিছু বিঘিণি আহি পৰে। নিয়ম অনুসৰি আহোম ৰাজসভাৰ তিনিজন ঘাই বিষয়া ক্ৰমে বুঢ়াগোহাঁই, বৰগোঁহাই আৰু বৰপাত্ৰগোঁহায়ে নতুন স্বৰ্গদেউ আৰু তেওঁৰ বৰকুঁৱৰীক সাতবাৰ আঁঠু লৈ সেৱা জনাব লাগিছিল। চুদৈফাক সঠিকভাৱে সেৱা জনোৱাৰ পিছত তেওঁলোক বৰকুঁৱৰীৰ ফালে আহোঁতে নিজ পিতৃক সন্মুখত আঁঠু লোৱা চাবলৈ অপাৰগ হৈ বৰকুঁৱৰী নিজ আসনৰ পৰা আঁতৰি যায় আৰু তেওঁলোক আটায়ে সেৱা জনাবলৈ কোনো নথকাত সেই ঠাই এৰে। 

স্বৰ্গদেৱে বুঢ়াগোহাঁইক মতাই আনি সুধিলে যে বৰকুঁৱৰীক সেৱা নজনাই ডাঙৰীয়াসকল কিয় ঘূৰি গল? এই কাম কৰি তেওঁলোকে পূৰ্বৰে পৰা চলি অহা নিয়ম উলংঘা কৰিছে। ৰাজবংশৰ হোৱা বাবে তেওঁলোকে চুডৈফাক ৰজা পাতিছে। যদি ডাঙৰীয়াই দেশৰ নিয়ম নামানে তেন্তে তেওঁনো ইয়াত কিয় আছে। তেওঁলোকক আন কোনোবা এজনক নিৰ্বাচন কৰি লবলৈ দিয়া হওক আৰু চুদৈফা নিজৰ আগৰ গাৱঁলৈ উলটি যাব। তেতিয়া বুঢ়াগোঁহায়ে উত্তৰ দিলে যে প্ৰথা অনুসৰি বৰকুঁৱৰীৰ আগত সেৱা লবলৈ যোৱা হৈছিল। কিন্তু কুঁৱৰীয়ে আসন এৰি গুচি যোৱাৰ বাবে খালী ঠাই এখনত কাকনো সেৱা জনাব। গতিকে আন স্বৰ্গদেৱে আন এদিন সেৱা জনোৱা অনুষ্ঠানটো ৰাখিব লাগে আৰু তেতিয়া তেওঁলোকে এই কাৰ্য পূৰা কৰিব।

পিতৃৰ পৰা সেৱা নোলোৱাৰ বাবে কুঁৱৰী হিচাপে অবাঞ্চিত আচৰণ কৰা বুলি স্বৰ্গদেৱে বৰকুঁৱৰীকো ককৰ্থনা কৰে আৰু তেওঁক ৰজা পতাভঙা কৰা বিদ্ৰোহীৰ জীয়ৰি আখ্যা দিয়ে। ইয়াৰোপৰি ৰাম ফুকন আৰু বেতমালা ফুকনৰ লগ লাগি বুঢ়াগোঁহায়ে নতুন ৰজাৰ সন্ধান কৰিছে বুলি তেওঁ কৰা সন্দেহৰো উমান দিয়ে। বৰকুঁৱৰীয়ে দেউতাকক এই গোটেই কথাৰ সম্ভেদ দিয়ে আৰু এই কথাত বুঢ়াগোঁহায়ে চূড়ান্তভাৱে লজ্জিত বোধ কৰে।
পৰিস্থিতিৰ জটিলতা সমাধান কৰিবলৈ বুঢ়াগোঁহায়ে এটা উপায় উলিয়ায়। বৰকুঁৱৰীয়ে সন্মুখত এখন বঁটাত পৱিত্ৰ ৰত্নাৱলী গ্ৰন্থখন ৰাখে আৰু বুঢ়াগোঁহায়ে তেওঁক নকৰি গ্ৰন্থখনকহে সেৱা কৰিছে বুলি মনতে ভাবি পিতৃৰ সেৱা গ্ৰহণ কৰে। ইয়াৰ পিছত চুদৈফাই বুঢ়াগোহাঁইৰ প্ৰতি ৰখা বেয়া ভাৱ পৰিহাৰ কৰে।
কিন্তু এই সমস্যা আঁতৰোতেই মেচা বৰবৰুৱাক লৈ আন এক সমস্যাই গা কৰি উঠে। মেচা বৰবৰুৱাৰ ৰাজপৰিয়াৰ ফালৰ একাধিক পত্নী আছিল। তাৰে ভিতৰত পূৰ্বৰ ৰজা চুক্লফা বা ৰামধ্বজ সিংহৰ বিধৱা পৰ্বতীয়া কুঁৱৰীও আছিল। আনহাতে তেওঁৰ নিজা জী অৰ্থাৎ চুদৈফাৰ পৰ্বতীয়া কুঁৱৰী ৰজাৰ প্ৰিয়পাত্ৰ হৈ উঠিছিল। ৰাজপৰিয়ালৰ সৈতে সুসম্পৰ্ক থকাৰ সুবাদতে মেচা বৰবৰুৱাই বুঢ়াগোহাঁইৰ প্ৰতি অসন্মান প্ৰদৰ্শন কৰিবলৈ লয়। তেওঁ নিজে কাহিনীও বুঢ়াগোহাঁইৰ ঘৰলৈ নগৈ ডাঙৰীয়াজনৰ সৈতে মেলত বহা আন আন সম্ভ্ৰান্ত লোকসকলক ইতিকিং কৰিবলৈ লয়।
এই আচৰণত ক্ষুণ্ণ হৈ বুঢ়াগোঁহায়ে ৰাম ফুকন আৰু দীঘলা ফুকনৰ সৈতে আলোচনা কৰি বৰবৰুৱাক পদৱীৰ পৰা আঁতৰাই চক্ৰপানি তাৰশলগুৰিয়া ৰাজখোৱাক বৰবৰুৱা পাতে। স্বৰ্গদেউক এই বিষয়ে অভিযোগ কৰাত চুদৈফাই টং কৰে যে মেচাৰ পদচ্যুতি আৰু চক্ৰপানিৰ নিযুক্তিৰ কথা তেওঁৰ কান চোৱাব লাগিছিল। কিন্তু নিযুক্তি ইতিমধ্যে হৈ যোৱাৰ বাবে ৰজাই কয় যে গোঁহায়ে মেচাক ভাল নাপায় সেয়ে খেতিবাতি কৰি খাবৰ বাবে মেচাক গাৱঁলৈ পঠাই দিব লাগে। ইয়াৰ পিছত মেচাক ঙৰ গাৱঁলৈ যাবলৈ আদেশ দিয়া হয়।

হত্যাৰ প্ৰচেষ্টা
কিছু মতভেদ থকা স্বত্বেও চুদৈফা আৰু বুঢ়াগোহাঁইৰ সম্পৰ্ক মোটামুটি ঠিকেই আছিল। কিন্তু ডাঙৰীয়াজনৰ সৈতে সুসম্পৰ্ক থকা টেপৰতলীয়া ৰাম ফুকন আৰু বেতমালা ভিতৰুৱাল ফুকনে পূৰ্বতে ৰজাই বৰকুঁৱৰীক কৰা ব্যৱহাৰ আৰু অভিযোগৰ কথা ভাল পোৱা নাছিল আৰু তেওঁলোকে ভাবিছিল যে স্বৰ্গদেউ যিকোনো মুহূৰ্ততে তেওঁলোকৰ পতনৰ কাৰণ হৈ উঠিব পাৰে। পিছলৈ বিপদৰ কাৰণ হৈ উঠিব পৰা কোঁৱৰ নিৰ্বাচনৰ কাৰণে তেওঁলোকে বুঢ়াগোহাঁইকে দোষাৰোপ কৰিছিল। এওঁলোক দুজন আৰু বেতমালাৰ পুত্ৰ তথা চুদৈফাৰ ব্যক্তিগত লিগিৰা চিকন তামূলীয়ে গোপনে মন্ত্ৰণা কৰি ৰজাক মাৰিবলৈ পাঙ পাতে। ৰজাৰ এগৰাকী কুঁৱৰী বেতমালাৰ ভানীয়েকেও এই ষড়যন্ত্ৰত ভাগ লৈছিল। অৱশ্যে বুঢ়াগোহাঁইৰ এই ষড়যন্ত্ৰত সমৰ্থন বা হাত আছিল নে নাই সেই সম্পৰ্কে বুৰঞ্জীসমূহ নিমাত।

পৰিকল্পনা অনুসৰি চিকন তামূলী ৰাতি দা লৈ ৰজাৰ শোৱাকোঠাত প্ৰৱেশ কৰি চাকিবোৰ নুমুৱাই পেলায় আৰু কুঁৱৰীয়ে কাপোৰ আঁতৰাই দি ৰজাক আঘাত হানিবলৈ সুবিধা কৰি দিয়ে। কিন্তু চাৰিঘাপ মাৰোঁতে ৰজাই সাৰ পাই নিজকে বচাবলৈ হাত দাঙোতে তেওঁৰ বুঢ়া আঙুলি কটা যায়। এই ঘটনাই কাৰেঙত হুৱাদুৱাৰ সৃষ্টি কৰে আৰু পালিপ্ৰহৰীয়াই আক্ৰমণৰ সম্ভেদ পাই ঢপলিয়াই আহোঁতেই দাখন ৰজাৰ গাধোৱা ঘৰত পেলাই চিকন তামূলী পলাই যায়।
এই ঘটনাৰ পিছত বুঢ়াগোহাঁই আৰু ফুকনসকলৰ দ্বাৰা কাৰেঙৰ নিৰাপত্তা ব্যৱস্থা কটকটীয়া কৰি তোলা হয় আৰু অভিজ্ঞ বৈদ্যৰ হতোৱাই ৰজাৰ চিকিৎসা কৰোৱা হয়। চিকন তামূলী সেই ৰাতিয়েই গুৱাহাটীলৈ পলাই যায়। ক্ৰমাৎ সুস্থ হোৱা ৰজাক বিষয়াসকলে আততায়ীৰ বৰ্ণনা সোধোঁতে তেওঁ দিয়া বৰ্ণনা পূৰ্বৰ বৰবৰুৱা মেচাৰ লিগিৰা যদু তামূলীৰ সৈতে মিল খায়। বেতমালা ফুকনেও ঘটনাৰ আগদিনা যদু তামূলীয়ে তেওঁক বাটত দেখা পাই ফালৰি কাটি যোৱা আৰু সন্ধানহীন হৈ পৰা কাৰেঙৰ মুখ্য দুৱৰীৰ সৈতে তামূলীৰ বন্ধুত্বৰ কথা কৈ এই সন্দেহ বঢ়াই তোলে। বিষয়াসকল এই সিদ্ধান্তত উপনীত হয় যে মেচাই এই ষড়যন্ত্ৰৰ মূল হোতা আৰু সেয়ে তেওঁক ধৰিবলৈ চন্তৰী পঠোৱা হয়। কিন্তু ৰজাৰ আন এগৰাকী কুঁৱৰী, মেচাৰ জীয়ৰিয়ে এই বিষয়ে সাৱধান কৰি পিতৃলৈ সংবাদ পঠিয়ায়। বাতৰি পাই মেচাই মাছমৰীয়া নাও এখনত লুকাই গুৱাহাটীলৈ পলায়ন কৰে। তাতেই তেওঁ পুৰণি বন্ধু লালুকসোলা বৰফুকন আৰু অন্যান্য বিষয়াক লগ পায় আৰু গড়গাঁৱত চলি থকা ঘটনাৰাজিৰ বিষয়ে অৱগত কৰে। ফুকনসকলে মেচাক সম্পূৰ্ণ সুৰক্ষা দিবলৈ আশ্বাস দিয়ে।
ইফালে চন্তৰীয়ে আহি মেচা দিহিংৰ পৰা গুৱাহাটীলৈ পলাই যোৱাৰ বাতৰি লৈ ঘূৰি আহে আৰু বিষয়াবৰ্গই এই কাৰ্যই মেচাৰ দোষৰেই নিশ্চিতি দিয়া বুলি কয়। মেচাক আনিবলৈ কলীয়া নামৰ এজন কটকীক প্ৰেৰণ কৰা হয় যদিও গুৱাহাটীৰ ফুকনসকলে মেচাক গতাই দিবলৈ মান্তি নহয়। তেওঁলোকে জানিবলৈ দিয়ে যে ভালদৰে অনুসন্ধান কৰিলে প্ৰকৃত দোষীক ৰাজধানীতেই পোৱা যাব। ইয়াৰ পিছত মেচাক নিব নোৱাৰিলে ক্ঠোৰ শাস্তিৰ সন্মুখীন হব বুলি ভয় দেখুৱাই ৰামকষ্ণ নামৰ আন এজন কটকী পঠায়। গুৱাহাটীৰ বিষয়ববীয়া নিজ সিদ্ধান্তত অটল থকাৰ বাবে শাস্তিৰ ভয়ত ৰামকৃষ্ণ তেওঁলোকৰ শৰণাপন্ন হয়।
গড়গাৱঁত ৰাজবিষয়াসকলে হত্যাৰ প্ৰচেষ্টাত মেচা জড়িত থকাৰ কথাত চুদৈফাক পতিয়ন নিয়াবলৈ চেষ্টা কৰে যদিও তেওঁ কয় যে ৰাজধানীৰ কোনো লোকৰ সহায় অবিহনে ৰাতিৰ নিৰাপত্তাবেষ্টিত কাৰেঙৰ ভিতৰত দিহিংৰ পৰা কোনো লোকে আক্ৰমণ সংঘটিত কৰিব নোৱাৰে। যদু তামূলীক মুখ্য দুৱৰীৰ ঘৰত পাই দুয়োকে আটক কৰা হয়। কঠোৰ শাস্তি বিহাৰ পিছতো তেওঁলোকৰ মুখৰ পৰা কোনো স্বীকাৰোক্তি বা তথ্য উলিয়াব পৰা নাযায়। আক্ৰমণৰ ঘটনাত তেও৬লোক জড়িত হোৱানোহোৱাটো ঠাৱৰ কৰিব নোৱাৰি চৰম অনিচ্ছাস্বত্বেও ৰজাই তেওঁলোক দুজনক হত্যা কৰিবৰ বাবে বিষয়াসকলক অনুমতি দিয়ে। যদু তামূলী, তেওঁৰ ভাইককাই আৰু মুখ্য দুৱৰীৰ লগতে কৰ্তব্যত গাফিলতি কৰাৰ বাবে আন আন দুৱাৰৰখীয়াৰো শিৰশ্ছেদ কৰা হয়।

জয়ন্তীয়া ৰাজ্যৰ কটকী
সেই সময়ৰ অসম আৰু জয়ন্তীয়া ৰাজ্যৰ সৈতে থকা মিত্ৰসুলভ সম্পৰ্কৰ সুবাদত জয়ন্তীয়া ৰজাই বিজয়ৰাম নামৰ কটকীৰ হাতত চুদৈফালৈ উপঢৌকন পঠায়। কটকীক ৰাজধানীলৈ আদৰ সহকাৰে অনা হয় আৰু চুদৈফায়ো প্ৰতিদান হিচাপে বিজয়ৰামৰ হাতত জয়ন্তীয়া ৰজালৈ উপঢৌকন প্ৰেৰণ কৰে। 

মোগল ৰাজকুমাৰ আজমৰ গুৱাহাটী দাবী
১৬৭৬ চনৰ মধ্যভাগত শৰাইঘাটৰ যুদ্ধত পৰাজিত হোৱাৰ পিছত অম্বৰৰ ৰজা ৰাম সিং মোগলৰ বাবে গুৱাহাটী পুনৰুদ্ধাৰৰ প্ৰচেষ্টা ব্যৰ্থ হোৱাত দিল্লীলৈ উলটি যায়। সম্ৰাট ঔৰংজেৱে তেওঁৰ পুত্ৰ আজম শ্বাহক (বা চুলতান আজমতাৰা) বংগৰ চুবেদাৰ পাতে আৰু গুৱাহাটী পুনৰুদ্ধাৰ কৰিবলৈ আদেশ দিয়ে। ঢাকা অভিমুখে আহি থাকোঁতে ১,০০,০০০ ঘোঁৰা আৰু ৩০০ হাতীৰে সৈতে আজম শ্বাহ ৰাজমহলত ৰয়। আজম শ্বাহে পূৰ্বতে স্বৰ্গদেউ চুতাম্লা বা জয়ধ্বজসিংহৰ কন্যা তথা লাচিত বৰফুকন আৰু লালুকসোলাৰ ভাগিনী ৰমণী গাভৰু বা নাংচেন গাভৰুক (পিছলৈ ৰহমত বানু বেগম) বিয়া কৰাইছিল। ১৬৭৭ চনৰ ছেপ্টেম্বৰ মাহত আজম শ্বাহে গুৱাহাটীকে ধৰি নামনি অসম মোগলৰ হাতত এৰি দিবলৈ কৈ লালুকসোলা বৰফুকনলৈ কটকী পঠায় আৰু অস্বীকাৰ কৰিলে ভয়াৱহ পৰিণতি হব বুলি সঁকীয়াই দিয়ে। এই বিষয়ে লিখা পত্ৰখনত তেওঁ নিজৰ সামৰিক বাহিনীত অন্তৰ্ভুক্ত হাতী আৰু ঘোঁৰাৰ সংখ্যাৰ কথাও উল্লেখ কৰে। নীতি অনুসৰি এই বাৰ্তাটো বৰফুকনে স্বৰ্গদেউ আৰু বুঢ়াগোহাঁইলৈ প্ৰেৰণ কৰে। আজমতাৰাৰ এই দাবী অস্বীকাৰ কৰি বুঢ়াগোঁহায়ে চোকা ভাষাত উত্তৰ লিখি পঠিয়ায়।

লালুকসোলাৰ বিদেশীৰ সহায় ভিক্ষা
ৰজাৰ হত্যাৰ প্ৰচেষ্টাত অভিযুক্ত মেচাক হস্তান্তৰ কৰিবলৈ বৰফুকন আৰু গুৱাহাটীৰ আন আন ফুকনসকলে অস্বীকাৰ কৰাৰ বাবে বুঢ়াগোহাঁই আৰু বৰফুকনৰ মাজৰ সম্পৰ্কত তিক্ততা আহি পৰে। বৰফুকনৰ বিৰুদ্ধে কঠোৰ ব্যৱস্থা লবলৈ বুঢ়াগোহাঁইৰ অনুগামীসকলে পৰামৰ্শ দিলেও মোগলৰ লগত সম্ভাব্য যুদ্ধৰ কথা চিন্তা কৰি আহোম সাম্ৰাজ্যৰ এনে কঠিন সময়ত কোনো প্ৰতিকূল পৰিস্থিতি সৃষ্টি কৰিব পৰা সিদ্ধান্ত লবলৈ তেওঁ অমান্তি হল। 
আনহাতে গুৱাহাটীত লালুকসোলাৰ এজন ভায়েক মৰঙী দোলাকাষৰীয়া বৰুৱাই বৰফুকনৰ প্ৰতি আতন বুঢ়াগোহাঁই আৰু তেওঁৰ মানুহবিলাকৰ দ্বেষপূৰ্ণ মনোভাৱ তথা বৰফুকনৰ বিপদৰ কথা অৱগত কৰে। এই কথা শুনি বৰফুকনে নিজৰ সুৰক্ষাৰ বাবে ভাতধৰা ফুকন আৰু মৰঙী বৰুৱাৰ সৈতে ভৱিষ্যতৰ কাৰ্যপন্থাৰ বিষয়ে আলোচনা কৰিবলৈ গোপনে মন্ত্ৰণাত বহে। তেওঁলোকে নিজৰ শক্তি বঢ়াবৰ বাবে মোগলৰ সহায় বিচাৰিবলৈ থিৰাং কৰে। তেওঁ চুতাম্লাৰ ৰাজত্বকালত মোগলৰ লগ হোৱাৰ বাবে পলাই গৈ মোগল ৰাজ্যত থিতাপি লৈ থকা নিজৰ মোমায়েক বাদুলীলৈ কটকী পঠিয়ায়। চিঠিত তেওঁ লিখে যে যদিহে বৰফুকনক অসমৰ ৰজা পতা যায় তেন্তে তেওঁ গুৱাহাটীৰ গড় মোগলক এৰি দিবলৈ ইচ্ছুক। আজম শ্বাহ এই প্ৰস্তাৱত মান্তি হয় আৰু গুৱাহাটী মোগলক গতাই দিলে অতিৰিক্ত চাৰি লাখ টকা দিবলৈকো ৰাজী হয়। এই বুজাবুজিৰ কথা তলতীয়া বিষয়াসকলৰ পৰা গোপনে ৰাখি লালুকসোলাই তেওঁলোকৰ আগত আতন বুঢ়াগোহাঁইৰ স্বৈৰাচাৰিতাৰ বিষয়ে চিন্তিত হোৱা যেন ভাৱ দেখুৱায়।

চিন্তামণি গড়
লালুকসোলাই মোগলৰ সৈতে নিজৰ মিত্ৰতাক গোপনে ৰাখিবলৈ চেষ্টা কৰিলেও এয়া কিছুসংখ্যক তলতীয়া বিষয়াই গম পায়। পানীফুকন (নৌবাহিনীৰ মুৰব্বী) আৰু মিৰি সন্দিকৈ ফুকনে আতন বুঢ়াগোহাঁইক এই বিষয়ে অভিযোগ দিয়ে। বুঢ়াগোঁহায়ে পৰিস্থিতিৰ গম্ভীৰতালৈ চাই অন্যান্য বিষয়াসকলৰ মাজত উত্তেজনাৰ সৃষ্টি নকৰিবৰ বাবে কৌশলেৰে মন্তব্য কৰে যে বৰফুকন এজন জ্ঞানী লোক। তেওঁনো কিয় এনে কৰিব? চৰে ভুল বাতৰি দিছে নিশ্চয়। সেয়ে হলেও তেওঁ চুদৈফাৰ সৈতে তাৎক্ষণিকভাৱে এখন বৈঠকত বহে আৰু মোগলৰ সম্ভাব্য আক্ৰমণৰ পৰা ৰাজধানী গড়গাওঁ সুৰক্ষিত কৰাৰ বাবে অতিৰিক্ত গড় বন্ধাৰ পৰামৰ্শ দিয়ে। প্ৰস্তাৱিত গড়টোৱে এমূৰে ব্ৰহ্মপুত্ৰৰ পাৰৰ দীঘমূৰীয়া গাওঁ আৰু আনটো মূৰে গাভৰু পৰ্বতৰ কাষৰ মূৰকটা, সৰাগুৰি আৰু তুলসীজান চুৱে। চুদৈফাৰ আদেশমতে ১৬৭৮ চনৰ প্ৰথমভাগতে গড়ৰ কাম সম্পূৰ্ণ হৈ উঠে। ইয়াৰ নাম লাইমাটি গড় ৰখা হয় যদিও ই চিন্তামণিগড় নামেৰে প্ৰখ্যাত হয়। এই গড় কিছুসংখ্যক জনবহুল গাৱঁৰ মাজেদি যোৱাৰ বাবে কিছু লোক ক্ষতিগ্ৰস্ত হয় আৰু তেওঁলোকে এই গড় বন্ধাৰ বিৰোধিতা কৰে। 

লালুকসোলাৰ দ্বাৰা মোগলৰ হাতত গুৱাহাটী সমৰ্পন
ইফালেদি লালুকসোলা আৰু গুৱাহাটীৰ ফুকনসকলে চিন্তামণি গড়ৰ নিৰ্মাণৰ বাতৰি পায় আৰু লালুকসোলাই এই কথাৰে গইনা লৈ বুঢ়াগোহাঁইৰ বিপক্ষে বিষয়াবৰ্গক উচটনি দিয়ে। তেওঁলোক সকলোৱে লালুকসোলাক সমৰ্থন কৰি মোগলৰ সৈতে বুজাপৰা কৰিবলৈ থিৰাং কৰে। আজম শ্বাহে ঔৰংজেৱৰ পৰা অসম আক্ৰমণ কৰিবলৈ অনুমতি লাভ কৰে। তেওঁ ৰঙামাটিৰ ফৌজদাৰ নৱাব মনচুৰ খানক গুৱাহাটীলৈ আগবাঢ়ি গৈ লালুকসোলাৰ পৰা দুৰ্গৰ ভাৰ চমজি লবলৈ আদেশ দিয়ে। তেওঁৰ লগত বৰফুকনৰ মোমায়েক বাদুলী ফুকনো আহে।

ইফালে মোগল গুৱাহাটী অধিকাৰ কৰিবলৈ আহি আগিয়াঠুটি পায়হি। পানীফুকন আৰু মিৰি সন্দিকৈ ফুকনে খনিকৰ বৰুৱাৰ হতুৱাই এই কথা আতন বুঢ়াগোহাঁইক জনায়। মোগলসকলে পাহাৰৰ কেনিবা অসমীয়া সৈন্য লুকাই থাকি আক্ৰমণ কৰিব পাৰে বুলি সন্দেহ কৰি তিনিদিনলৈকে গুৱাহাটীত সোমোৱাৰ পৰা বিৰত থাকে। লালুকসোলাই কটকী প্ঠিয়াই তেওঁলোকক আশ্বাস দিয়ে আৰু বিনাদ্বিধাই আগবাঢ়িবলৈ কয়। ১৬৭৯ চনৰ ২৬ ফেব্ৰুৱাৰীত মনচুৰ খান আৰু বাদুলী ফুকনে গুৱাহাটীৰ দুৰ্গ চমজি লয়। 
বুৰঞ্জীত উল্লেখ থকা মতে আজম শ্বাহৰ সহধৰ্মিণী তথা লালুকসোলাৰ ভাগিনীয়েক ৰমণী গাভৰু ওৰফে ৰহমত বানু বেগমে এক পত্ৰৰ যোগে মোগলক গুৱাহাটী এৰি দিয়াৰ দৰে সাংঘাতিক দেশদ্ৰোহিতা নকৰিবলৈ ইংগিত দিছিল। মোগলৰ সৈতে দীৰ্ঘদিন ধৰি জড়িত বৰফুকনৰ মোমায়েক বাদুলী ফুকনেও তেওঁক গুৱাহাটীৰ অভেদ্য দুৰ্গ মোগলৰ হাতত এৰি দি নিজ দেশকেই কৰা বিশ্বাসঘাটকতাৰ বাবে সমালোচনা কৰিছিল।

আতন বৰগোহাঁই আটক
গুৱাহাটীৰ পৰা অহাৰ পিছত বৰফুকন নাৱেৰে  কলিয়াবৰলৈ আহে আৰু স্বৰ্গদেৱলৈ মোগলে গুৱাহাটী অধিকাৰ কৰা বুলি বাতৰি পঠায়। কিন্তু চুদৈফা আৰু বুঢ়াগোহাঁয়ে ইতিমধ্যে লালুকসোলাৰ ৰাজদ্ৰোহৰ বাতৰি পায় আৰু চুদৈফাই বুঢ়াগোহাঁই, বৰগোহাঁই আৰু বৰপাত্ৰগোহাঁইক তৎক্ষণাত চিন্তামণি গড়ৰ কাম এৰি সৈন্যবাহিনী লৈ গুৱাহাটীলৈ যাবলৈ আদেশ দিয়ে। লালুকসোলাক নাকী লগোৱা আৰু মোগলক গুৱাহাটীৰ পৰা খেদাই পঠোৱা এই দুই কামৰ কোনটো কৰিব তাকে লৈ দোমোজাত পৰে। পৰিস্থিতিৰ ভালদৰে বুজ লবৰ বাবে তেওঁ নদীয়েদি ভটিয়াই আহি  পায়হি।

লালুকসোলাই খবৰ পাই যে ৰাজকীয় সেনা আতন বুঢ়াগোহাঁইৰ নেতৃত্বত আহি বিশ্বনাথত আছেহি। পোনপটীয়া আক্ৰমণত বুঢ়াগোহাঁইক হৰুৱাব নোৱাৰি বুলি জানি বৰফুকনে পত্ৰযোগে তেওঁক নিজে বিশ্বনাথতে থাকি মোগলৰ সৈতে যুঁজ দিবলৈ ফুকনসকলক গুৱাহাটীৰ অসমীয়া বাহিনীৰ সৈতে যোগ দিবৰ বাবে প্ৰেৰণ কৰিবলৈ পৰামৰ্শ দিয়ে। এই কথাৰ প্ৰকৃত উদ্দেশ্য বুজিব নোৱাৰি তিনিজন ফুকনক সৈন্যসামন্তৰে সৈতে বৰফুকনৰ শিবিৰলৈ পঠিয়ায়। তিনিওজন ফুকনকে নিজৰ শিবিৰত বৰফুকনে আলোচনাত বহাৰ ছলেৰে তেওঁলোকৰ অধীনত থকা সৈন্যবাহিনীৰ ভাৰ আঁতৰায় আৰু বন্দী কৰি কলিয়াবৰৰ চামধৰাৰ এখন গাঁৱত শিৰশ্ছেদ কৰে।
এই কথাৰ সম্ভেদ পাই বুঢ়াগোহাঁই কলিয়াবৰলৈ ভটিয়াই যায় আৰু দুইমুনিশিলাত দুয়োপক্ষৰ মাজত তয়াময়া যুঁজ হয়। যুঁজত হাৰি বুঢ়াগোহাঁই নগাপাহাৰৰ ফালে পলায়ন কৰে যদিও ককায়েক নাওবৈচা ফুকনৰ সৈতে তেওঁক বন্দী কৰা হয়। একেদৰে বৰগোহাঁই আৰু বৰপাত্ৰগোহাঁইকো বৰফুকনে বন্দী কৰে। ইয়াৰ পিছত বৰফুকনে কলিয়াবৰতে স্থায়ী বাহৰ পাতে আৰু চুদৈফাক অৱমাননা কৰি নিজস্বভাৱে কাম কৰিবলৈ লয় আৰু ইচ্ছামতে বিষয়া ভঙাপতা কৰে।

চুদৈফালৈ লালুকসোলাৰ আশ্বাস
আতন বুঢ়াগোহাঁইক বন্দী কৰাৰ পিছত লালুকসোলা নিজৰ সহযোগীসকলৰ সৈতে গড়গাৱঁলৈ আগবাঢ়ে। এই খবৰ পাই চুদৈফাই ৰাজধানী পৰিত্যাগ কৰি চৰাইদেউৰ পুৰণি ঘৰলৈ গুচি যায় আৰু দুলীয়া বৰুৱাৰ হাতত বাতৰি পঠায় যে তেওঁ খেতি কৰি জীৱন নিৰ্বাহ কৰা মানুহ। তেওঁক লৈ গৈ ৰজা পতা হৈছিল যদিও তেওঁ একোকে নাজানে। যদিহে বৰফুকনহঁতে তেওঁৰ হানি কৰিব খুজিছে তেন্তে তাতেই গৈ কৰক। তেওঁলোকেই এই পাপৰ ভাগী হব। চিনাতলীত এই বাতৰি পাই বৰফুকন আৰু গুৱাহাটীৰ বিষয়াসকলে উত্তৰ হিচাপে আশ্বাস পঠায় যে তেওঁলোকে ৰজাৰ কোনো হানি কৰিব বিচৰা নাই। এই উত্তৰ পাই চুদৈফা গড়গাৱঁলৈ উলটি আহিবলৈ আশ্বস্ত হয়।
ৰাজধানী পাই লালুকসোলাই চুদৈফাক সাক্ষাৎ কৰে আৰু কয় যে প্ৰশাসনীয় দিশত আতন বুঢ়াগোহাঁই আৰু তেওঁৰ সহযোগীসকলৰ অতপালিৰ ফলত জনসাধাৰণ অসন্তুষ্ট হোৱাৰ ফলতেই গুৱাহাটী এৰি দিব লগা হল। বুঢ়াগোহাঁয়ে ৰজাক অমান্য কৰি নিজৰ মতে ক্ষমতা প্ৰয়োগ কৰা বুলিও তেওঁ চুদৈফাক জনায় আৰু তেওঁক মৃত্যুদণ্ড দিবলৈ কয়। কিন্তু জনসাধাৰণৰ মাজত সৃষ্টি হব পৰা অস্থিৰতাৰ প্ৰতি লক্ষ্য ৰাখি অন্য বিষয়ববীয়াসকলে এই কথাত আপত্তি দৰ্শায়। ইতিমধ্যে চুদৈফাৰ হত্যাৰ চেষ্টা কৰা প্ৰকৃত আততায়ী চিকন তামূলী ধৰা পৰে। এই কাৰ্ষত জড়িত থকা কুৱঁৰীৰ সৈতে চিকনক মৃত্যুদণ্ড দিয়া হয়।
চুদৈফাৰ অনুমতি লৈ লালুকসোলাই নিজৰ ভ্ৰাতৃ মৰঙীক বৰবৰুৱা, তেওঁৰ পুত্ৰ থকলাক ডেকাফুকন আৰু দিলিহিয়াল দীঘলাফুকনক বুঢ়াগোহাঁই, মেচাক ভিতৰুৱাল ফুকন আৰু ৰামধন তামূলীক নাওবৈচা ফুকন পাতে। লালুকসোলা আৰু তেওঁৰ সহযোগীসকলৰ আনুগত্য প্ৰকাশ তথা সহযোগিতাৰ বাবে চুদৈফাই তেওঁলোকক অলংকাৰ, বস্ত্ৰ আদি মূল্যৱান উপহাৰ দিয়ে। ইয়াৰ পিছত তেওঁলোক নিজ নিজ কাৰ্যভাৰ চম্ভালিবলৈ কলিয়াবৰলৈ উলটি যায়।

যুৱৰাজ আজমলৈ ৰাজদূত প্ৰেৰণ
মোগল যুৱৰাজ তথা সেই সময়ৰ বংগৰ চুবেদাৰ আজমলৈ সম্বৰ্ধনা প্ৰেৰণ কৰি ঢাকালৈ এজন ৰাজদূত পঠোৱাৰ বাবে লালুকসোলাই চুদৈফাক পৰামৰ্শ দিয়ে। কিয়নো পূৰ্বৰ স্বৰ্গদেউ চুতাম্লাৰ কন্যা ৰমণী গাভৰুক বিয়া কৰোৱাৰ সূত্ৰে সম্বন্ধত আজম শ্বাহ আছিল অসমৰ ৰজাৰ জোঁৱায়েক। সেইমতে চুদৈফাই ১৬৭৯ চনৰ ৫ জুনত গড়গাৱঁৰ পৰা আজম শ্বাহলৈ এখন প্ৰশস্তি পত্ৰৰ লগতে উপহাৰ প্ৰেৰণ কৰে। কিন্তু লালুকসোলাৰ প্ৰকৃত উদ্দেশ্য আছিল এই ৰাজদূতৰ লগতে পূৰ্বৰ চৰ্ত অনুসৰি অসমৰ ৰজা হিচাপে নিজকে প্ৰতিষ্ঠা কৰিবলৈ গোপনে বাৰ্তা পঠোৱা আৰু তাৰ বাবে মোগলৰ সামৰিক সহায় বিচৰা। 

ক্ষমতা পুনৰুদ্ধাৰৰ চেষ্টা
স্বৰ্গদেউ চুদৈফা আৰু লালুকসোলা বৰফুকনৰ মাজৰ সমিলমিল আছিল খন্তেকীয়া। বৰফুকনক তেওঁ গড়গাৱঁৰ পৰা যাবলৈ দিলেও তেওঁক বন্দী কৰি শাসনব্যৱস্থা আগৰ দৰে প্ৰতিষ্ঠা কৰিবলৈ ব্যৱস্থা হাতত লয়। এই কাৰ্যত পূৰ্বতে বৰফুকনক সমৰ্থন কৰা মেচা ভিতৰুৱাল ফুকন আছিল তেওঁৰ সোঁহাত। মেচাৰ ভ্ৰাতৃ কিৰকিৰিয়া ফুকনক লালুকসোলাক কৰায়ত্ত কৰিবৰ বাবে প্ৰস্তাৱ দিয়া হয়। এই কাম অকলে কৰিবলৈ অপাৰগ হৈ তেওঁ ৰাজধানীৰ পৰা সহায় বিচাৰে। সেইমতে গড়গঞা সন্দিকৈ ফুকনৰ পুত্ৰক নেওগ হিচাপে নিযুক্তি দি কিৰকিৰিয়া ফুকনৰ সাহায্যাৰ্থে কলিয়াবৰলৈ পঠোৱা হয়। তথাপিও ফুকনে লালুকসোলাক কৰায়ত্ত কৰাৰ সাহস কৰিব নোৱাৰি ৰজাৰ ওচৰত নিজৰ অপাৰগতা প্ৰকাশ কৰে।

ইফালে গড়গাৱঁত চুদৈফাই বৰফুকনৰ সমৰ্থকসকলক ক্ষমতাচ্যুত কৰিবলৈ লয়। মৰঙী বৰবৰুৱা আৰু ৰামধন নাওবৈচা ফুকনক বন্দী কৰি শিকলিৰে বান্ধি হাতীশালত ৰখা হয়। তেওঁ মন্তব্য কৰে যে লুখুৰাখনৰ চাকৰহঁত সৰ্বেসৰ্বাৰ দৰে হল। ৰজাই দিহিঙীয়া অলুন খঙিয়াক ধৰিবলৈ মানুহ পঠায় যদিও তেওঁ কলিয়াবৰলৈ পলাই সাৰে আৰু বৰফুকনক এই সকলো কথা অৱগত কৰে। এই কথাৰ নিশ্চিতি বিচাৰি লালুকসোলাৰ আন এজন ভায়েক ভাতধৰা ফুকনে চুদৈফাক সমৰ্থন কৰাৰ ভাও ধৰে আৰু ৰাম সৰস্বতী নামৰ এজন কটকীৰ যোগে ৰজালৈ বাতৰি পঠায় যে তেওঁক বৰফুকন পদবী দিলে তেওঁ ককায়েকক বন্দী কৰিব। আচল উদ্দেশ্য বুজিব নোৱাৰি চুদৈফাই এই প্ৰস্তাৱত সন্মতি দিয়ে। ভাতধৰাই এই কথা লালুকসোলাক জনায়।

ক্ষমতাচ্যুত আৰু মৃত্যু
লালুকসোলা বৰফুকন, গুৱাহাটীৰ ফুকন আৰু ৰাজখোৱাসকল গড়গাৱঁলৈ আহি চকবাৰীত ৰয়হি আৰু কিৰকিৰিয়া ফুকনক বৰফুকনৰ বিৰুদ্ধে ৰজাৰ সহযোগিতা কৰাৰ বাবে বন্দী কৰে। চুদৈফাই পঠোৱা সেনা বৰফুকনৰ সেনাৰ হাতত শোচনীয়ভাৱে পৰাজিত হয়। ৰাজকাৰেঙত আশ্ৰয় লৈ থকা চুদৈফাক বলপূৰ্বকভাৱে ক্ষমতাচ্যুত কৰি তেওঁক গৃহবন্দী হিচাপে ৰখা হয়। মেচা আৰু কিৰকিৰিয়াৰ চকু কাঢ়ি নিকাৰি নামৰ ঠাইলৈ নিৰ্বাসন দিয়া হয়।
১৬৭৯ চনৰ অক্টোবৰত চামগুৰীয়া ফৈদৰ মাত্ৰ ১৪ বছৰীয়া আহোম ৰাজকোঁৱৰ চুলিক্‌ফা বা ৰত্নধ্বজ সিংহক ৰাজপাটত বহোওৱা হয়। নতুন ৰজাই চুদৈফাক বিষপান কৰোৱাই মৃত্যুদণ্ড দিয়ে। তেওঁৰ লগতে দুগৰাকী কুৱঁৰীকো মৃত্যুদণ্ড দিয়া হয়। কথিত আছে যে মৃত্যুৰ পূৰ্বে তেওঁৰ লগত হোৱা অন্যায় আৰু বিশ্বাসঘাটকতাৰ বাবে দেশত আকাল হবলৈ চুদৈফাই অভিশাপ দিয়ে।

উল্লেখনীয় কামসমূহ
চুদৈফাৰ দিনতে বকা (বকা পথাৰ) নগৰ স্থাপন কৰা হয়। শিলৰ সাঁকো নিৰ্মাণৰ কথাও বুৰঞ্জীত উল্লেখ আছে যদিও কোন ঠাইত সেই বিষয়ে কতো পোৱা নাযায়। চুদৈফা দক্ষিণপাট সত্ৰৰ অনুগামী আছিল আৰু তেওঁ এই সত্ৰৰ সত্ৰাধিকাৰ বনমালী গোসাঁইক আধ্যাত্মিক তথা ধৰ্মীয় গুৰু মানিছিল।
চুদৈফা এক প্ৰতিকূল সময়ত ৰাজপাটত উঠিছিল যেতিয়া প্ৰকৃততে ক্ষমতা মন্ত্ৰীসকলৰ হাততহে আছিল। সৰ্বোচ্চ ক্ষমতা লাভৰ বাবে সততে তেওঁ সংগ্ৰাম কৰিব লগা হৈছিল আৰু তেওঁৰ দিনতে নামনি অসম আৰু গুৱাহাটী মোগলক সমৰ্পন কৰাৰ বিনিময়ত লালুকসোলা বৰফুকন ক্ষমতাৰ যুঁজখনত জয়ী হৈছিল। 

টোকা

পণ্ডিত দীনদয়াল উপাধ্যায় আদৰ্শ মহাবিদ্যালয়  অসমৰ গোৱালপাৰা জিলাৰ আমজোঙ্গাত অৱস্থিত এখন বিজ্ঞান শিক্ষাৰ প্ৰতিষ্ঠান। মহাবিদ্যালয়খন  অন্তৰ্ভুক্ত।

 নামকৰণ 
২০১৭ চনত কেন্দ্ৰীয় চৰকাৰৰ সহযোগত গোৱালপাৰা জিলাৰ আমজোঙ্গাত পণ্ডিত দীনদয়াল উপাধ্যায় আদৰ্শ মহাবিদ্যালয় প্ৰতিষ্ঠা কৰা হয়। এই শিক্ষানুষ্ঠানখনৰ নামকৰণ কৰা হয় দেশৰ এগৰাকী মহান চিন্তাবিদ, দাৰ্শনিক আৰু প্ৰখ্যাত সমাজবিজ্ঞানী  নামেৰে।

 বিভাগ 
 অসমীয়া
 ইংৰাজী
 বিজ্ঞান 
 প্ৰাণী বিজ্ঞান
 উদ্ভিদ বিজ্ঞান
 ৰসায়ন বিদ্যা
 পদাৰ্থ বিজ্ঞান
 গণিত
 কম্পিউটাৰ বিজ্ঞান

মুইনাৰী কাণ্ঠি মিছাৱা তিৱা জনগোষ্ঠীৰ পৰম্পৰাগত লোকউৎসৱ৷ এই উৎসৱ প্ৰতি পাঁচ বছৰৰ মূৰে মূৰে অনুষ্ঠিত হয়৷ ইয়াক “মাগ্ৰ’ মিছাৱা’’ নামেও জনা যায়৷

তিৱাসকলৰ মাজত কেইবাটাও ফৈদ আছে৷ তাৰ ভিতৰৰ এটা হ’ল, মাগ্ৰ’ৱালী৷ এই মাগ্ৰ’ৱালী তিৱাসকলে মাগ্ৰ’ মিছাৱা বা মুইনাৰী কাণ্ঠি মিছাৱা নৃত্য পৰিৱেশন কৰে৷ সাধাৰণতে তিৱাসকলৰ নৃত্যানুষ্ঠানত মহিলাসকলে প্ৰত্যক্ষ অংশ গ্ৰহণ নকৰে যদিও মুইনাৰী কাণ্ঠি মিছাৱাত মহিলাই নৃত্য কৰাটো বাধ্যতামূলক৷ প্ৰতি পাঁচ বা ছয় বছৰৰ মূৰে মূৰে মেঘালয়ৰ ফাদমাগ্ৰ’ নামে ঠাইত বিভিন্ন ঠাইত থকা মাগ্ৰ’ৱালী ফৈদৰ তিৱা লোক উপস্থিত হৈ এই উৎসৱ পালন কৰে আৰু বেলেগ বেলেগ কুলৰ ল’ৰা আৰু ছোৱালীয়ে যোৰ বান্ধি নৃত্য কৰে৷ এই ফৈদৰ ডেকাবুঢ়া সকলো নিজ নিজ গাঁৱৰ পৰা গৈ উৎসৱত যোগ দিয়াটোও বাধ্যতামূলক৷ সপ্তাহৰ বুধবাৰৰ পৰা শুক্ৰবাৰলৈ তিনিদিন এই উৎসৱ পালিত হয় আৰু লৰ’ৰ ঘৰতে উৎসৱ পতা হয়৷ এই নৃত্যত তুমডিং, তগৰ আৰু মুহুৰি নামৰ বাদ্যহে বজোৱা হয়৷ তুমডিং খোলৰ দৰে মাটিৰে সজা এক বিশেষ ঢোল, তগৰ মানে তবলাৰ দৰে কাঠেৰে নিৰ্মিত আন এবিধ ঢোল আৰু মুহুৰি  হ’ল ফুঁ দি সুৰ তোলা এবিধ বাদ্য৷ এই তিনি বাদ্যৰ তালত ডেকাগাভৰুৱে যোৰ পাতি সাপৰ দৰে নৃত্য কৰে৷
লোককাহিনী
তিৱাসকলৰ প্ৰায়বোৰ উৎসৱ বা নৃত্যৰ লগতে একোটা লোককাহিনী থকাৰ দৰে মুইনাৰী কাণ্ঠি মিছাৱাৰো এটা কাহিনী আছে৷ মাগ্ৰ’ৱালী ফৈদৰ মূল আৰাধ্য দেৱতা হ’ল, কাব্লা৷ এই দেৱতাই পশ্চিম দিশতহে বলি খায়৷ অইন দেৱদেৱীয়ে পূবফালে দিয়া পূজাৰ ভাগ পায় যদিও কাব্লাই পূজাৰ ভাগ নাপায়৷ সেয়ে, তেওঁ এদিন নৰৰূপে এগৰাকী বাৰী তিৰোতাৰ ঘৰত দেখা দি খাবলৈ আহাৰ বিচাৰিলে৷ মানুহগৰাকীৰ ঘৰত খাবলৈ একো নাছিল৷ তেতিয়া “কাব্লা’’ই দেখা দি ক’লে যে, যদিহে মানুহগৰাকীয়ে বলিবিধানেৰে তেওঁক সন্তুষ্টকৰিব পাৰে, তেন্তে তেওঁলোকৰ কোনো অভাৱ নাথাকিব৷

মানুহগৰাকী লগে লগে মান্তি হ’ল আৰু গোটেই ঘৰ ধনেধানে পূৰ হৈ পৰিল৷ স্বৰ্গৰ পৰা এজাক ডেকাগাভৰু নামি আহি তুমডিং, তগৰ আৰু মুহুৰি বজাই নৃত্য কৰিবলৈ ধৰিলে৷ এনেদৰে সদায় ৰাতি নাচ গান চলিব ধৰিলে আৰু কাব্লাই মানুহগৰাকীক লৰ’ কুল হিচাপে স্বীকৃতি দিলে৷ 

আন এদি মাছলাই কুলৰ এজন মানুহে জংগলত বাট হেৰুৱাই মানুহগৰাকীৰ ঘৰত আশ্ৰয় ল’লে আৰু তাতে নাচগান দেখি সেই অলৌকিক ৰীতিনীতি পালন কৰাৰ অনুমতি বিচাৰি কাব্লাক প্ৰাৰ্থনা কৰি কাব্লাক বলিবিধানেৰে সন্তুষ্ট কৰি ৰাখিব বুলি কথা দিলে৷ কাব্লাৰ পৰা অনুমতি পাই মাছলাই লোকজনে গাঁৱলৈ আহি সকলো কথা গাঁৱৰ মানুহক ক’লে আৰু কাব্লাক মূল উপাস্য দেৱতা হিচাপে গ্ৰহণ কৰি তেওঁৰ সন্তুষ্টিৰ বাবে নাচগান, বলিবিধান দিবলৈ সন্মত হ’ল৷ যিজনী তিৰোতাৰ ঘৰত কাব্লাই আশ্ৰয় লৈছিল, সেই তিৰোতাজনী থকা ঠাইখন হ’ল মেঘালয়ৰ ফাদমাগ্ৰ’৷ সেয়ে তেতিয়াৰে পৰা ফাদমাগ্ৰ’ গাঁৱতে সমগ্ৰ ফৈদটোৱে মাগ্ৰ’ মিছাৱা বা মুইনাৰী কাণ্ঠি মিছাৱা উৎসৱ পালন কৰে৷

কৃষ্ণানন্দ ব্ৰহ্মচাৰী (, ১৮৯৬–১৯৯১) অসমৰ এগৰাকী সমাজসেৱক, সমাজ সংস্কাৰক, ধৰ্মগুৰু, আৰু স্বাধীনতা সংগ্ৰামৰ মুক্তি যুঁজাৰু আছিল।

জন্ম
কৃষ্ণানন্দ ব্ৰহ্মচাৰীৰ ১৩০৩ চনৰ ২২ আঘোণ (১৮৯৬ চনৰ ৬ ডিচেম্বৰ) তাৰিখে বৰপেটা জিলাৰ অন্তৰ্গত বাউসী পৰগণাৰ তিতাপানী মৌজাৰ বালাগাঁৱত জন্ম হয়। তেওঁৰ পিতৃৰ নাম আছিল সভাৰাম চৌধুৰী আৰু মাতৃৰ নাম গোধুলীপ্ৰিয়া চৌধুৰী। পিতৃদত্ত নাম আছিল ভবেন্দ্ৰ চৌধুৰী।

শিক্ষা
ভবেন্দ্ৰ চৌধুৰীৰ প্ৰাথমিক শিক্ষা আৰম্ভ হয় আবাদী গাঁৱৰ প্ৰাইমাৰী স্কুলত। প্ৰাইমাৰী পাছ কৰাৰ পিছত অভয়াপুৰী এম.ই স্কুলত ৪ৰ্থ শ্ৰেণীলৈ পঢ়ে। অভয়াপুৰী এম.ই স্কুলৰ পৰা গৈ সৃজনগ্ৰাম (বৰঘোলা) মাইনৰ স্কুলত ভৰ্তি হয়। তাৰ পৰাই মাইনৰ পাছ কৰে। সৃজনগ্ৰাম মাইনৰ স্কুলৰ পৰা উত্তীৰ্ণ হোৱাৰ পিছত হাইস্কুলত পঢ়াৰ বাবে কোচবিহাৰৰ দিনহাটালৈ যায়, পিছত তেওঁ সেই সময় গোৱালপাৰা (ধুবুৰী)ৰ গৌৰীপুৰলৈ উভতি আহে আৰু গৌৰীপুৰৰ স্কুলত তেওঁ নৱম শ্ৰেণীলৈ পঢ়িছিল। ইয়াৰ পিছতেই তেওঁৰ পঢ়াশালীয়া জীৱনৰ এটা অধ্যায়ৰ অন্ত পৰে।

গৌৰীপুৰত পঢ়ি থাকোঁতেই ভবেন্দ্ৰ চৌধুৰীয়ে লগ পাইছিল শিক্ষক আশুতোষ মুখোপাধ্যায়ক। এইজনা ব্যক্তিৰ পৰা ভবেন্দ্ৰ চৌধুৰীয়ে ব্ৰহ্মচৰ্যৰ জ্ঞান লাভ কৰে। সেই সময়তে আত্মানন্দ স্বামী নামৰ এজন তান্ত্ৰিক গুৰুৰো তেওঁ সান্নিধ্য লাভ কৰে আৰু তেওঁৰ পৰাই তান্ত্ৰিক সাধনাৰ শিক্ষা লাভ কৰে। তান্ত্ৰিক সাধনাত তেওঁ যেতিয়া সিদ্ধি লাভ কৰিছিল তেতিয়াৰে পৰা লোক সমাজত তেওঁ জনাজাত হল ভবেন্দ্ৰ ব্ৰহ্মচাৰী ৰূপে। ভবেন্দ্ৰ ব্ৰহ্মচাৰী ১৯৩১ চনলৈ একেৰাহে বাৰ বছৰ কাল নিৰুদ্দেশ হৈ থাকে। সেই সুদীৰ্ঘ কালছোৱাত তেওঁ ভাৰতবৰ্ষৰ নানা তীৰ্থস্থান ভ্ৰমণ কৰে আৰু বহুতো যোগী, পৰম হংস, স্বামী সাধুসজ্জন, পণ্ডিত আৰু নানা ধৰ্মৰ ধৰ্মগুৰুৰ সাঙ্গী হৈ থাকি বিভিন্ন ধৰ্মৰ তত্ত্ববোৰ শাস্ত্ৰ অধ্যয়ন আৰু সাধনাৰ দ্বাৰা আয়ত্ত কৰে। তেওঁ শাস্ত্ৰ আয়ত্ত কৰি সাধনাতো সিদ্ধি লাভ কৰাৰ পিছত লোক সমাজত গৈ ধৰ্ম প্ৰচাৰ কৰিবলৈ ৰামকৃষ্ণ পৰমহংস দেৱৰ আদেশ পায়। তেতিয়া তাৰ পৰা আহি অযোধ্যাত কিছুদিন থাকে। অযোধ্যাত থকা কালত বিজ্ঞ সমাজৰ লগত হোৱা ধৰ্মতত্ত্ব বিষয়ক তৰ্ক যুদ্ধত জয়ী হৈ তেওঁ স্বামী উপাধি লাভ কৰে। তেতিয়াৰ পৰাই তেওঁ শ্ৰীমৎ স্বামী কৃষ্ণানন্দ ব্ৰহ্মচাৰী নামে জনাজাত হয়।

কৰ্মজীৱন
ভাৰতৰ স্বাধীনতা সংগ্ৰামত অসমৰ নেতৃত্ব বহন কৰিছিল গোপীনাথ বৰদলৈ, নবীন চন্দ্ৰ বৰদলৈ, তৰুণৰাম ফুকন আদি বৰেণ্য ব্যক্তিয়ে। কৰ্মবীৰ নবীন চন্দ্ৰ বৰদলৈ, পণ্ডিতপ্ৰৱৰ কনক চন্দ্ৰ শৰ্মা আদি কেবাজনো বিশিষ্ট নেতা আৰু মুক্তি যুঁজাৰুৰ সঙ্গী হৈ কৃষ্ণানন্দদেৱে ভাৰতৰ এই স্বাধীনতা আন্দোলনত জঁপিয়াই পৰিছিল, যাৰ ফলত ১৯২৩ চনত দুবাৰকৈ নগাঁও আৰু চিলেট জেলত সশ্ৰম কাৰাবৰণ কৰিবলগীয়া হৈছিল। চিলেট জেলত থাকোঁতে তেওঁ শ্ৰীমদ্ভাগৱত গীতাখন অসমীয়ালৈ তৰ্জমা কৰে। তাৰ বাহিৰেও তেওঁৰ আৰু কেবাখনো অপ্ৰকাশিত ধৰ্মপুথি আছে যদিও তেওঁৰ প্ৰকাশিত ধৰ্মগ্ৰন্থ শ্ৰীশ্ৰীনামঘোষা ভাবামৃতখন হৈছে তেওঁৰ জীৱনৰ উল্লেখযোগ্য সৃষ্টি।

১৯৪২ চনত ভাৰত ত্যাগ আন্দোলনত স্বামী কৃষ্ণানন্দদেৱে মাণিকপুৰৰ পৰাই বলিষ্ঠ নেতৃত্ব দিছিল। পিছত পুলিচৰ হাতত ধৰা পৰাৰ ভয়ত বংগলৈ পলাই গৈ আত্মগোপন কৰিবলগীয়াও হৈছিল। অৱশ্য ভাৰত স্বাধীন হোৱাৰ পাছত ভাৰত চৰকাৰে তেওঁক তাম্ৰফলি প্ৰদান কৰি মুক্তি যুঁজাৰু ৰূপে সন্মানিত কৰে।

১৯৪৬ চনত মাণিকপুৰত প্ৰতিষ্ঠা কৰা হয় পূব বিজনী হাইস্কুল (বৰ্তমান মাণিকপুৰ উচ্চতৰ মাধ্যমিক বিদ্যালয়)। এই বিদ্যালয়খন স্বামী কৃষ্ণানন্দদেৱৰ প্ৰেৰণাতেই ঠন ধৰি উঠিছিল। তেখেতে হাইস্কুলখনৰ সভাপতি পদো অলংকৃত কৰিছিল।

১৯৫১ চনত ৩৯ নং বিজনী সমষ্টিৰপৰা  আৰু ১৯৫৭ চনত ৩৫ নং কোকৰাঝাৰ দ্বৈত সমষ্টিৰ পৰা কৃষ্ণানন্দ ব্ৰহ্মচাৰীদেৱ দুবাৰকৈ অসম বিধানসভাৰ বিধায়ক নিৰ্বাচিত হৈছিল।

কৃষ্ণানন্দদেৱে মাণিকপুৰত এখন বৃহৎ প্ৰাথমিক স্বাস্থ্য কেন্দ্ৰ, এখন পশু চিকিৎসালয়, উন্নয় খণ্ডৰ কাৰ্যালয়, ডাকঘৰ, এটি পুলিচ আউট পোষ্ট আদি ভালেমান অনুষ্ঠান স্থাপনত গুৰুত্বপূৰ্ণ ভূমিকা লৈছিল। তেওঁ প্ৰতিষ্ঠা কৰি থৈ যোৱা সত্ৰসমূহ

 মাণিকপুৰ গোবিন্দ ভৱন গীতা সত্ৰ
 মৰিগাঁও গোবিন্দ ভৱন গীতা সত্ৰ
 বজালী (ডুমুৰীয়া) গোবিন্দ ভৱন গীতা সত্ৰ
 ভোটেপোৱাবড়ী গোবিন্দ ভৱন গীতা সত্ৰ
 বিদ্যাপুৰ গোবিন্দ ভৱন গীতা সত্ৰ
 দেবীতোলা গোবিন্দ ভৱন গীতা সত্ৰ
 মদাতি গোবিন্দ ভৱন গীতা সত্ৰ
 ঝগৰাৰপাৰ গোবিন্দ ভৱন গীতা সত্ৰ
 ভাওৰাগুৰী গোবিন্দ ভৱন গীতা সত্ৰ
 শাকদল গোবিন্দ ভৱন গীতা সত্ৰ
 টাকুৱামাৰী গোবিন্দ ভৱন গীতা সত্ৰ
 বাকলা গোবিন্দ ভৱন গীতা সত্ৰ
 নলঙ্গীবাৰী (নিশিগঞ্জ) গোবিন্দ ভৱন গীতা সত্ৰ
 ফুলবাড়ী গোবিন্দ ভৱন গীতা সত্ৰ
 ঘৰিয়ালভাংগা গোবিন্দ ভৱন গীতা সত্ৰ

তদুপৰি আন আন ঠাইতো সত্ৰ প্ৰতিষ্ঠা কৰি একশৰণ নামধৰ্ম প্ৰচাৰ কৰিছিল।

মৃত্যু
তেওঁ ১৩৯৭ চনৰ ৯ চত (ইংৰাজী ১৯৯১ চনৰ ২৪ মাৰ্চ), ৰামনৱমী তিথিত মৃত্যুবৰণ কৰে।

ব্ৰিটিছ কলম্বিয়া (; ) কানাডাৰ আটাইতকৈ পশ্চিম প্ৰান্তৰ এখন প্ৰদেশ। প্ৰশান্ত মহাসাগৰ আৰু ৰকি পৰ্বতমালাৰ মাজত অৱস্থিত এই প্ৰদেশখন উপকূল, অৰণ্য, হ্ৰদ, পাহাৰ, অভ্যন্তৰীণ মৰুভূমি আৰু ঘাঁহনিৰে ভৰা সমভূমিৰে প্ৰাকৃতিকভাৱে বৈচিত্ৰ্যপূৰ্ণ। ইয়াৰ পূবে কানাডাৰ আলবাৰ্টা প্ৰদেশ   আৰু উত্তৰে কানাডাৰ ইউকন  আৰু নৰ্থৱেষ্ট টেৰিটৰিজ  আছে। ২০২১ চনৰ লোকপিয়ল অনুসৰি ব্ৰিটিছ কলম্বিয়াৰ আনুমানিক  জনসংখ্যা ৫২ লাখ। এই প্ৰদেশ কানাডাৰ তৃতীয় সৰ্বাধিক জনবহুল প্ৰদেশ।  ব্ৰিটিছ কলম্বিয়াৰ ৰাজধানী ভিক্টোৰিয়া আৰু ইয়াৰ আটাইতকৈ ডাঙৰ চহৰ হল ভেনকুভাৰ। ২০২১ চনৰ লোকপিয়ল অনুসৰি কানাডাৰ তৃতীয় বৃহত্তম মহানগৰ অঞ্চল মেট্ৰ ভেনকুভাৰৰ মুঠ জনসংখ্যা ২৬ লাখ।

ঐতিহাসিকভাৱে কমেও ১০ হাজাৰ বছৰ পূৰ্বে ব্ৰিটিছ কলম্বিয়াত প্ৰথম মানুহে বসতি স্থাপন কৰিছিল। এনে গোটসমূহৰ ভিতৰত প্ৰধান হল ক’ষ্ট ছালিছ , ছিলকটিন (ʼ), আৰু হাইদা  জনগোষ্ঠীৰ লোকসকল। এই অঞ্চলৰ আটাইতকৈ প্ৰাচীন ব্ৰিটিছ বসতিসমূহৰ ভিতৰত অন্যতম হল ১৮৪৩ চনত স্থাপিত হোৱা ফ’ৰ্ট ভিক্টোৰিয়া। পৰৱৰ্তী সময়ত ফ্ৰেজাৰ অঞ্চলত সোণৰ সন্ধান কৰিবলৈ প্ৰতি সঁহাৰি জনাই মূল ভূখণ্ডত কলনী অৱ ব্ৰিটিছ কলম্বিয়া (১৮৫৮–১৮৬৬) প্ৰতিষ্ঠা কৰা হয়।         ,  ,  , , . –, .    , .., –. যদিও গৱৰ্ণৰ জেমছ ডগলাছে ফৰ্ট লেংলী উপনিবেশৰ অস্থায়ী ৰাজধানী হিচাপে বাছি লৈছিল, ৰিচাৰ্ড ক্লীমেণ্ট মুডীয়ে পিছত ফ্ৰেজাৰ নদীত নিউ ৱেষ্টমিনিষ্টাৰ নামেৰে এখন নতুন ৰাজধানী স্থাপন কৰে। ১৮৬৬ চনত ভেনকুভাৰ দ্বীপ আৰু ব্ৰিটিছ কলম্বিয়াৰ উপনিবেশসমূহ একত্ৰিত হল আৰু ভিক্টোৰিয়াক সংযুক্ত উপনিবেশৰ ৰাজধানী হিচাপে প্ৰতিষ্ঠা কৰে। ১৮৭১ চনত ব্ৰিটিছ কলম্বিয়া টাৰ্মছ অৱ ইউনিয়ন ৰ জৰিয়তে কানাডাৰ ষষ্ঠ প্ৰদেশ হিচাপে ব্ৰিটিছ কলম্বিয়া চিহ্নিত হয়।

ব্ৰিটিছ কলম্বিয়া এখন বৈচিত্ৰময় প্ৰদেশ। ইয়াৰ ব্ৰিটিছ, ইউৰোপীয় আৰু এছিয়ান প্ৰব্ৰজনকাৰীসকলৰ লগতে খিলঞ্জীয়া লোকৰ সাংস্কৃতিক প্ৰভাৱেৰে এই প্ৰদেশ সমৃদ্ধ। যদিও ব্ৰিটিছমূলীয় লোকেই প্ৰদেশখনত সংখ্যাগৰিষ্ঠ, বহুতো ব্ৰিটিছ কলম্বিয়ানৰ পূৰ্বপুৰুষ মহাদেশীয় ইউৰোপ, চীন আৰু দক্ষিণ এছিয়া আদিৰ পৰাও অহাৰ তথ্য পোৱা যায়।  প্ৰদেশখনৰ মুঠ জনসংখ্যাৰ প্ৰায় ৫ শতাংশ খিলঞ্জীয়া কানাডিয়ান। খ্ৰীষ্টান ধৰ্মীয় লোকেই এই প্ৰদেশত সংখ্যাগৰিষ্ঠ যদিও কানাডাৰ মানদণ্ড অনুসৰি কোনো ধৰণৰ ধৰ্মীয় সংযোগ নথকা বুলি দাবী কৰা ব্ৰিটিছ কলম্বিয়ানসকলৰ সংখ্যাও যথেষ্ঠ। প্ৰদেশখনৰ সাধাৰণ ভাষা ইংৰাজী যদিও মেট্ৰ’ ভেনকুভাৰ অঞ্চলত পাঞ্জাবী, মেণ্ডেৰিন চাইনিজ, কেণ্টনীজ ভাষী লোকো আছে। ফ্ৰাংকোকলম্বিয়ান সম্প্ৰদায়টো আনুষ্ঠানিকভাৱে স্বীকৃতিপ্ৰাপ্ত ভাষিক সংখ্যালঘু আৰু প্ৰায় ৭২,০০০ ব্ৰিটিছ কলম্বিয়ান লোকে ফৰাচী ভাষাক তেওঁলোকৰ মাতৃভাষা হিচাপে দাবী কৰে।  ব্ৰিটিছ কলম্বিয়াত কমেও ৩৪টা সুকীয়া খিলঞ্জীয়া ভাষা প্ৰচলিত বুলি জনা যায়। 

ব্ৰিটিছ কলম্বিয়াৰ অৰ্থনীতিৰ প্ৰধান খণ্ডসমূহৰ ভিতৰত আছে অৰণ্য, খনন, চলচ্চিত্ৰ নিৰ্মাণ আৰু ভিডিঅ’ নিৰ্মাণ, পৰ্যটন, নিৰ্মাণ, পাইকাৰী, আৰু খুচুৰা বিক্ৰী। ইয়াৰ মূল ৰপ্তানিসমূহৰ ভিতৰত আছে কাঠ, কাঠ আৰু কাগজৰ সামগ্ৰী, তাম, কয়লা আৰু প্ৰাকৃতিক গেছ।  ব্ৰিটিছ কলম্বিয়া সামুদ্ৰিক বাণিজ্যৰ বাবে এক উল্লেখযোগ্য কেন্দ্ৰ। ভেনকুভাৰ বন্দৰ কানাডাৰ আটাইতকৈ ডাঙৰ বন্দৰ। যদিও প্ৰদেশখনৰ ৫ শতাংশতকৈও কম ভূখণ্ড কৃষিযোগ্য ভূমি, উষ্ণ জলবায়ুৰ বাবে ফ্ৰেজাৰ উপত্যকা আৰু অকানাগানত উল্লেখযোগ্য কৃষি ব্যৱস্থা আছে।  ব্ৰিটিছ কলম্বিয়া হৈছে জিডিপিৰ হিচাপত চতুৰ্থ বৃহত্তম প্ৰদেশ বা ভূখণ্ড।


নামকৰণ
১৮৫৮ চনত ব্ৰিটিছ উপনিবেশ প্ৰতিষ্ঠা হোৱাৰ সময়ত ব্ৰিটেইনৰ ৰাণী ভিক্টোৰিয়াই এই প্ৰদেশখনৰ নাম ব্ৰিটিছ কলম্বিয়াৰ উপনিবেশ (১৮৫৮–১৮৬৬)  বুলি প্ৰদান কৰিছিল। অৰেগন চুক্তিৰ পূৰ্বে হাডছনছ বে কোম্পানীৰ অধীনত থকা ব্ৰিটিছ কলম্বিয়াৰ দক্ষিণপূবৰ কলম্বিয়া জিলাৰ পৰা এই প্ৰদেশৰ নাম আহিছে। ১৮৪৮ চনৰ ৮ আগষ্টত অৰেগন চুক্তিঅৰ পিছত সেই খণ্ডটো আমেৰিকাৰ অংশ হৈ পৰে। সেয়ে ৰাণী ভিক্টোৰিয়াই কলম্বিয়া জিলাৰ ব্ৰিটিছ খণ্ডটো আমেৰিকাৰ পৰা পৃথক কৰিবলৈ ব্ৰিটিছ কলম্বিয়া নাম বাছি লৈছিল। 

ইতিহাস
খিলঞ্জীয়া জনগোষ্ঠী

বৰ্তমান ব্ৰিটিছ কলম্বিয়া নামেৰে জনা এই অঞ্চলত খিলঞ্জীয়া জনগোষ্ঠী বা ফাৰ্ষ্ট নেচনছ গোটৰ ইতিহাস বহু প্ৰাচীনি। এই প্ৰদেশত ২০০ টাতকৈও অধিক খিলঞ্জীয়া জনগোষ্ঠীয়ে আদিম যুগৰে পৰা বসবাস কৰি আহিছে। ইয়াৰ প্ৰমাণ এনে গোটসমূহৰ মৌখিক ইতিহাস, প্ৰত্নতাত্ত্বিক অনুসন্ধান আৰু সেই সময়ত এই অঞ্চললৈ অহা অভিযাত্ৰীসকলৰ লিখনিৰ পৰা জনা যায়।

১২,০০০ বছৰৰ পৰা ২০,০০০ বছৰ পূৰ্বে ৰাছিয়াৰ বেৰিঞ্জিয়া ৰ পৰা পেলিঅইণ্ডিয়ানসকলৰ এই প্ৰদেশলৈ আগমন হৈছিল। ৫,০০০ বছৰৰ পৰা ১০,০০০ বছৰৰ আগতে ইয়াত চিকাৰীসংগ্ৰাহক  পৰিয়ালসমূহেই আছিল মূল সামাজিক গাঁথনি।তেওঁলোকে বিভিন্ন প্ৰকাৰৰ বাদাম, বেৰী আৰু শিপা আদি খাদ্য হিচাপে খাইছিল। তাৰ উপৰি সৰুডাঙৰ জীৱজন্তু চিকাৰ কৰিছিল। প্ৰায় ৫,০০০ বছৰ আগতে এনে গোটসমূহে স্থানীয়ভাৱে তেওঁলোকৰ বাবে উপলব্ধ সম্পদসমূহৰ ওপৰত গুৰুত্ব দিবলৈ আৰম্ভ কৰিছিল। উপকূলীয় ছালিছ জনগোষ্ঠীসমূহৰ পৰিৱেশ তন্ত্ৰৰ স্বাস্থ্য আৰু স্থিতিস্থাপকতাৰ সৈতে জড়িত জটিল ভূমি ব্যৱস্থাপনা  পদ্ধতি আছিল। কানাডাৰ উত্তৰপশ্চিম উপকূলৰ অৰণ্যত বনৰীয়া আপেল, হেজেলনাট, ক্ৰেন বেৰী, বনৰীয়া প্লাম আৰু বন্য চেৰী প্ৰজাতি পৰ্যাপ্ত পৰিমাণে আছিল।এই প্ৰাকৃতিক প্ৰাচুৰ্যই খিলঞ্জীয়া জনগোষ্ঠীসমূহৰ জীৱনশৈলীলৈ স্থায়ীত্ব অনাত সহায় কৰিছিল। পৰৱৰ্তী ৫,০০০ বছৰত এই খিলঞ্জীয়া জনগোষ্ঠীসমূহৰ বিৱৰ্তন হৈ স্বকীয় পৰম্পৰা আৰু ৰীতিনীতিৰ সৈতে বহুতো গোটলৈ বিকশিত হল।

প্ৰদেশখনৰ উত্তৰপশ্চিমে নাডেনে ভাষা ৰ জনগোষ্ঠী আছে। আথাপাস্কান  ভাষী জনগোষ্ঠী আৰু দক্ষিণ আলাস্কা আৰু উত্তৰ ব্ৰিটিছ কলম্বিয়াৰ দ্বীপসমূহত বাস কৰা টিংগিট সকলৰ ভাষা এই গোটৰ অন্তৰ্ভুক্ত।  নাডেনে ভাষাৰ চাইবেৰিয়াৰ য়েনিচিয়ান ভাষা ৰ সৈতে সংযোগ আছে বুলি ধাৰণা কৰা হয়। পশ্চিমমেৰুৰ ডেনে লোকসকল এছিয়াৰ পৰা উত্তৰ আমেৰিকালৈ প্ৰব্ৰজন কৰিছিল বুলি জনা যায়।  ব্ৰিটিছ কলম্বিয়াৰ অভ্যন্তৰীণ অংশত শ্বুছৱাপ , অকানাগান আৰু আথাবাস্কান ভাষাৰ দৰে ছালিছান ভাষাৰ গোট আছে। ইয়াৰ ভিতৰত প্ৰধান হল ডাকেল  আৰু ছিলকোটিন ।  ব্ৰিটিছ কলম্বিয়াৰ উপকূলৰ ইনলেট আৰু উপত্যকাসমূহত অন্য বহুতো স্বতন্ত্ৰ জনগোষ্ঠীয়ে আশ্ৰয় লৈছিল। উদাহৰণ স্বৰূপে হাইডা, কোৱাকৱাকাৱাক্ৱ  আৰু নুচাহনুল্থ । এই গোটসমূহে অঞ্চলটোত প্ৰচুৰ পৰিমাণে পোৱা ছামন মাছ আৰু ছেলফিছ আদি খাদ্য়ৰ ওপৰত নিৰ্ভৰশীল আছিল।

ইউৰোপীয়সকলৰ সৈতে সংস্পৰ্শই খিলঞ্জীয়া জনগোষ্ঠবোৰলৈ বহু দিশৰ পৰা বিভীষিকা মাতি আনিছিল। ইউৰোপৰ লোকে বহন কৰা বহু ৰোগৰ পৰা খিলঞ্জীয়া জনগোষ্ঠীৰ প্ৰতিৰোধ ক্ষমতা নাছিল। ফলত মহামাৰীৰ কবলত পৰি তেওঁলোকৰ বহু লোক মৃত্যুমুখত পৰিছিল। ইয়াৰ ভিতৰত উল্লেখযোগ্য এক ঘটনা হল,১৮৬২ চনত ভিক্টোৰিয়াত হোৱা সৰু আইৰ মহামাৰী। এই ৰোগ সমগ্ৰ উপকূলত বিয়পি পৰিছিল আৰু খিলঞ্জীয়া জনগোষ্ঠীৰ জনসংখ্যাৰ বিস্তৰ ক্ষতি কৰিছিল। তাৰোপৰি ইউৰোপীয় ঔপনিৱেশিক বিষয়াসকলে এই প্ৰদেশক কেৱল ব্যৱহায়িক লাভৰ বাবে ব্যৱহাৰ কৰাৰ এক উপনিবেশ বুলি গণ্য কৰিছিল আৰু তাৰ বাবে এই ভূখণ্ড উপনিবেশিকসকলৰ মালিকানাধীন কৰাৰ চেষ্টাত লাগি পৰিছিল। উপনিবেশিকসকলে এই ভূখণ্ডত বসতি স্থাপন কৰিবলৈ আৰু ভূমিৰ ব্যৱহাৰ কৰাত কোনো বাধা নোহোৱা কৰিবলৈ খিলঞ্জীয়া জনগোষ্ঠীসমূহক বলপূৰ্বকভাৱে সংৰক্ষিত বনাঞ্চল লৈ স্থানান্তৰ কৰিছিল। কিন্তু নিচেই সৰু হোৱাৰ বাবে এই সংৰক্ষিত বনাঞ্চলত তেওঁলোকৰ জীৱনশৈলী অনুসৰণ কৰাটো প্ৰায় অসম্ভৱ হৈ পৰিছিল। ১৯৩০ চনলৈকে ব্ৰিটিছ কলম্বিয়াত ১৫০০ৰো সংৰক্ষিত বনাঞ্চল আছিল।
জন্তুৰ নোমৰ বেপাৰ আৰু ঔপনিৱেশিক যুগ
ব্ৰিটিছসকলে, ঔপনিৱেশিক কালত, ভূখণ্ড দাবী কৰি আৰু ব্ৰিটিছ সাম্ৰাজ্য গঢ়ি তুলি সমগ্ৰ বিশ্বতে বিয়পি পৰিছিল। ১৯ শতিকাৰ সময়ছোৱাত বৰ্তমান ব্ৰিটিছ কলম্বিয়া নামেৰে জনাজাত এই প্ৰদেশ ব্ৰিটিছ সাম্ৰাজ্যত সংযোজন কৰা হৈছিল। মূলতঃ হাডছন বে কোম্পানী ৰ তত্বাৱধানত কানাডাৰ বিভিন্ন অংশত এই উপনিবেশ স্থাপন কৰা হয়। তাৰ পিছত ১৮৭১ চনত কানাডাৰ অংশ এক প্ৰদেশ হিচাপে ব্ৰিটিছ কলম্বিয়াই কনফেডাৰেচনত প্ৰৱেশ কৰে।

ইউৰোপীয়সকলৰ আগমন আৰম্ভ হৈছিল প্ৰায় ১৮ শতিকাৰ মাজভাগৰ পৰা। এই সময়ত তেওঁলোকৰ প্ৰধান উদেশ্য আছিল সাগৰীয় উটৰ পৰা পোৱা নোমৰ ব্যৱসায়। ১৫৭৯ চনত ছাৰ ফ্ৰান্সিছ ড্ৰেকে  ব্ৰিটিছ কলম্বিয়াৰ উপকূল অঞ্চলত প্ৰথম অভিযান চলাইছিল বুলি ভবা হয়।অৱশ্যে তথাপিও ১৭৭৪ চনত হুয়ান পেৰেজে ( é) কৰা অভিযানৰহে প্ৰথম তথ্য পোৱা যায়।

১৭৭৮ চনত জেমছ কুক আৰু ১৭৯২ আৰু ১৭৯৩ চনত জৰ্জ ভেনকুভাৰ ৰ সফল অভিযানে কলম্বিয়া নদীৰ উত্তৰ আৰু পশ্চিম উপকূলীয় অঞ্চলটোৰ ওপৰত ব্ৰিটিছৰ অধিকাৰ প্ৰতিষ্ঠা কৰে। ১৭৯৩ চনত ছাৰ আলেকজেণ্ডাৰ মেকেঞ্জীয়ে উত্তৰ আমেৰিকা পাৰ হৈ স্থলপথেৰে প্ৰশান্ত মহাসাগৰলৈ যাত্ৰা কৰা প্ৰথমজন ইউৰোপীয় আছিল। তেওঁ বেলা কুলা ৰ ওচৰৰ ডিন চেনেল ৰ তীৰত এই সাফল্য চিহ্নিত কৰা এটা শিলত খোদিত কৰিছিল। তেওঁৰ অভিযানে তাত্ত্বিকভাৱে এই প্ৰদেশত ব্ৰিটিছ সাৰ্বভৌমত্ব প্ৰতিষ্ঠা কৰে। পৰৱৰ্ত্তী সময়ত অন্য একাধিক নোম কোম্পানীৰ অভিযাত্ৰীয়ে কানাডাৰ প্ৰেৰি আৰু প্ৰশান্ত মহাসাগৰীয় অঞ্চলৰ মাজৰ নদী আৰু পৰ্বতমালাৰ বিষয়ে তথ্য সংগ্ৰহ কৰে। মেকেঞ্জী, জন ফিনলে, চাইমন ফ্ৰেজাৰ, চেমুৱেল ব্লেক আৰু ডেভিদ থম্পছন আদি অভিযাত্ৰীসকল ৰাজনৈতিক উদেশ্যৰ পৰিৱৰ্তে নোমৰ ব্যৱসায় সম্প্ৰসাৰণৰ ক্ষেত্ৰতহে আছিল। ১৭৯৪ চনত নুটকা চুক্তি ( , )ৰ দ্বাৰা স্পেইনে কেৱল প্ৰশান্ত মহাসাগৰত একচেটিয়া ৰাজত্বৰ দাবী গ্ৰহণ কৰে। ইয়াৰ ফলত ব্ৰিটেইনকে ধৰি অন্যান্য শক্তিৰ উপনিবেশিকৰণৰ পথ মুকলি হ’ল।

ভৌগোলিক বিৱৰণ

ব্ৰিটিছ কলম্বিয়াৰ পশ্চিমে প্ৰশান্ত মহাসাগৰ আৰু আমেৰিকাৰ আলাস্কা ৰাজ্য, উত্তৰে ইউকন আৰু নৰ্থৱেষ্ট টেৰিটৰী, পূবে আলবাৰ্টা প্ৰদেশ আৰু দক্ষিণে আমেৰিকাৰ ৱাশ্বিংটন, আইডাহো, আৰু মন্টানা। ১৮৪৬ চনৰ অৰেগন চুক্তিৰ দ্বাৰা ব্ৰিটিছ কলম্বিয়াৰ দক্ষিণ সীমান্ত স্থাপন কৰা হৈছিল যদিও ইয়াৰ ইতিহাস কেলিফৰ্ণিয়ালৈকে দক্ষিণৰ ভূমিৰ সৈতে জড়িত। ব্ৰিটিছ কলম্বিয়াৰ মাটিকালি ৯৪৪,৭৩৫ বৰ্গ কিলোমিটাৰ (৩৬৪,৮০০ বৰ্গ মাইল)। পৰ্বতমালা আৰু প্ৰায় ৬,০০০ দ্বীপেৰে পৰিবেষ্টিত ব্ৰিটিছ কলম্বিয়াৰ উপকূল অঞ্চল প্ৰায় ২৭,০০০ কিলোমিটাৰ (১৭,০০০ মাইল)জুৰি বিস্তৃত হৈ আছে। ইয়াৰে অধিকাংশই জনবসতিহীন। প্ৰশান্ত মহাসাগৰৰ সীমাৰেখাত থকা কানাডাৰ এইখন একমাত্ৰ প্ৰদেশ।

ভেনকুভাৰ দ্বীপৰ দক্ষিণপূব প্ৰান্তত ব্ৰিটিছ কলম্বিয়াৰ ৰাজধানী ভিক্টোৰিয়া অৱস্থিত । কেম্পবেল নদীৰ পৰা ভিক্টোৰিয়ালৈকে ভেনকুভাৰ দ্বীপৰ এটা সৰু অংশহে যথেষ্ট জনবহুল। ভেনকুভাৰ দ্বীপৰ পশ্চিম অংশ আৰু উপকূলৰ বাকী অংশ নাতিশীতোষ্ণ বৰ্ষাৰণ্যৰে আবৃত।

ফ্ৰেজাৰ নদী আৰু জৰ্জিয়া নদীৰ সংগমস্থলীত অৱস্থিত ভেনকুভাৰ হৈছে প্ৰদেশখনৰ আটাইতকৈ জনবহুল চহৰখন। মাটিকালি অনুসৰি এবটছফৰ্ড প্ৰদেশখনৰ আটাইতকৈ ডাঙৰ চহৰ। ভেণ্ডাৰহুফ  প্ৰদেশখনৰ ভৌগোলিক কেন্দ্ৰ।

প্ৰদেশখনৰ ৭৫ শতাংশ অংশ পাহাৰীয়া (সাগৰ পৃষ্ঠৰ পৰা ১০০০ মিটাৰ (৩,৩০০ ফুট)তকৈ অধিক উচ্চতা), ৬০ শতাংশ বনাঞ্চল; আৰু মাত্ৰ প্ৰায় ৫ শতাংশহে কৃষিযোগ্য। পৰ্বতমালা আৰু দ্বীপসমূহৰ উপৰিও বহুতো ইনলেটে ব্ৰিটিছ কলম্বিয়াৰ প্ৰাকৃতিক ৰূপ সমৃদ্ধ কৰাৰ উপৰিও দুঃসাহসিক ক্ৰীড়া আৰু ইকটুৰিজিম উদ্যোগৰ বিকাশত সহায় কৰিছে। 

উপকূলীয় অঞ্চলসমূহৰ পৰা আঁতৰত থকা প্ৰদেশখনৰ মূল ভূখণ্ডত প্ৰধানকৈ শুকান অৰণ্য, অৰ্ধশুষ্ক উপত্যকাৰ লগতে বৰিয়েল অৰণ্য আৰু প্ৰেৰি দেখা পোৱা যায়। উত্তৰ আৰু দক্ষিণ অংশতে পৰ্বতীয়া অঞ্চলত এলপাইন জলবায়ুৰ প্ৰভাৱ অধিক। 
অকানাগান সুৰাৰ এলেকা  আমেৰিকা যুক্তৰাষ্ট্ৰৰ সীমান্তলৈকে বিয়পি আছে আৰু ই কানাডাৰ সুৰা আৰু চাইডাৰ উৎপাদনকাৰী অঞ্চলসমূহৰ ভিতৰত অন্যতম।

জলবায়ু
বহুতো পৰ্বতমালা আৰু ঠেক উপকূলৰ বাবে ব্ৰিটিছ কলম্বিয়াৰ জলবায়ুৰ ঠাই বিশেষে যথেষ্ট ভিন্নতা দেখা যায়।

উত্তৰ প্ৰশান্ত মহাসাগৰীয় সোঁতৰ দ্বাৰা প্ৰভাৱিত হোৱাৰ বাবে উপকূলীয় দক্ষিণ ব্ৰিটিছ কলম্বিয়াৰ জলবায়ু মৃদু আৰু প্ৰচুৰ বৰষুণ হয়। ভেনকুভাৰ দ্বীপৰ হুকুক্টলিছ হ্ৰদ ত বছৰি গড়ে ৬,৯০৩ মিলিমিটাৰ (২৭১.৮ ইঞ্চি) বৰষুণ হয় আৰু আনকি এই অঞ্চলৰ কিছুমান অংশক বিশ্বৰ আটাইতকৈ উত্তৰত অৱস্থিত উষ্ণ গ্ৰীষ্মকালীন ভূমধ্যসাগৰীয়  হিচাপেও শ্ৰেণীভুক্ত কৰা হয়। ভিক্টোৰিয়াৰ বাৰ্ষিক গড় উষ্ণতা ১১.২ ডিগ্ৰী চেলছিয়াছ (৫২.২ ডিগ্ৰী ফাৰেনহাইট) যাক কানাডাৰ আটাইতকৈ উষ্ণ অঞ্চল বুলি গণ্য কৰা হয়।

জনগাঁথনি


 জনসংখ্যা 

২০২১ চনৰ লোকপিয়ল অনুসৰি ব্ৰিটিছ কলম্বিয়া কানাডাৰ অন্টাৰিঅ' আৰু ক্যুবেকৰ পিছতে তৃতীয় সৰ্বাধিক জনবহুল প্ৰদেশ।



মহানগৰ 




প্ৰাকৃতিক সম্পদ
প্ৰদেশখনত উদ্যান আৰু সংৰক্ষিত অঞ্চলৰ মুঠ ১৮ টা বিভিন্ন বিভাগ আছে। ইয়াৰে ১৪১ খন পৰিৱেশ সংৰক্ষিত বনাঞ্চল , ৩৫ খন প্ৰাদেশিক সামুদ্ৰিক উদ্যান , ৭ খন প্ৰাদেশিক ঐতিহ্য ক্ষেত্ৰ , ৬ খন কানাডাৰ ৰাষ্ট্ৰীয় ঐতিহাসিক স্থান , ৪ খন ৰাষ্ট্ৰীয় উদ্যান  আৰু ৩ খন ৰাষ্ট্ৰীয় সংৰক্ষিত বনাঞ্চল  আছে। এনে ৮০০ ৰো অধিক সুকীয়া অঞ্চল সামৰি লোৱা ১৪টা ভিন্ন নামকৰণৰ অধীনত প্ৰদেশখনৰ ১২.৫ শতাংশ এলেকা (১১৪,০০০ কিলোমিটাৰ বা ৪৪,০০০ বৰ্গ মাইল) সংৰক্ষিত হৈ আছে।

ব্ৰিটিছ কলম্বিয়াত কানাডাৰ সাতখন ৰাষ্ট্ৰীয় উদ্যান আৰু ৰাষ্ট্ৰীয় উদ্যান সংৰক্ষিত বনাঞ্চল আছে

 গ্লেচিয়াৰ ৰাষ্ট্ৰীয় উদ্যান
 গাল্ফ দ্বীপপুঞ্জ ৰাষ্ট্ৰীয় উদ্যান সংৰক্ষিত বনাঞ্চল
 গ্ৱাই হানাছ ৰাষ্ট্ৰীয় উদ্যান সংৰক্ষিত বনাঞ্চল আৰু হাইডা ঐতিহ্য ক্ষেত্ৰ
 কুটনী ৰাষ্ট্ৰীয় উদ্যান
 মাউণ্ট ৰেভেলষ্টক ৰাষ্ট্ৰীয় উদ্যান
 পেচিফিক ৰিম ৰাষ্ট্ৰীয় উদ্যান সংৰক্ষিত বনাঞ্চল
 য়হ ৰাষ্ট্ৰীয় উদ্যান

বাবৰি শাক (; বৈজ্ঞানিক নাম  ) হৈছে সপুষ্পক উদ্ভিদ গণৰ এচটাৰ প্ৰজাতিৰ এবিধ তৃণ জাতীয় উদ্ভিদ। বাবৰি শাক বেলিফুল পৰিয়ালৰ অন্তৰ্ভুক্ত।

বিৱৰণ
বাবৰি শাকৰ গছ ১০০ৰ পৰা ১২০ চেণ্টিমিটাৰ পৰ্যন্ত দীঘল হয়। কাণ্ডবোৰ থিয় আৰু কুমলীয়া। সাৰুৱা মাটিত প্ৰচুৰ পৰিমাণে ডালপাত গজি জোপোহা হয়। ইয়াৰ পাতবোৰ খাঁজ কটা। পুলি অৱস্থাত কমকৈ আৰু ডাঙৰ হলে খাঁজবোৰ বেছি স্পষ্ট হয়। ফুলৰ ৰঙ সাধাৰণতে হালধীয়া, কিছুমান হালধীয়া কেন্দ্ৰ বিশিষ্ট বগা পাহীৰ ফুল ফুলাও দেখা যায়। ডেইজি আৰু চন্দ্ৰমল্লিকা ফুলৰ সৈতে ইয়াৰ ফুলবোৰৰ যথেষ্ট মিল দেখা যায়। ফুলৰ মধ্য অংশত এটা চকৰি থাকে, চকৰিৰ চাৰিওফালে পাপৰিবোৰ লাগি থাকে। পাপৰিসহ একোটা ফুলৰ ব্যাস ৪৫ চেণ্টিমিটাৰ পৰ্যন্ত হয়। ফুলৰ বীজবোৰ ক্ষুদ্ৰ আকাৰৰ।

বিস্তৃতি
বাবৰি শাকৰ উৎপত্তি ভূমধ্যসাগৰীয় অঞ্চল আৰু পূব এচিয়া। ইউৰোপ, উত্তৰ আফ্ৰিকা আৰু এচিয়াৰ বিভিন্ন দেশত বাবৰি শাকৰ বিস্তৃতি দেখা যায়। জাপান, কোৰিয়া, ভিয়েটনাম, থাইলেণ্ড, ভাৰত, উত্তৰ আমেৰিকা আদি অঞ্চলত বাবৰি শাকৰ খেতি কৰা হয়।
ভাৰতৰ দিল্লী, কৰ্ণাটক, নাগপুৰ, উত্তৰপূৱ অঞ্চল যেনে পশ্চিম বংগ, অসমত এই শাকৰ খেতি সীমাবদ্ধ হৈ পৰিছে।

খাদ্য হিচাপে বাবৰি শাক
শাক হিচাপে বাবৰি এবিধ পুষ্টিকৰ খাদ্য। বাবৰি শাকৰ সহায়ত বিভিন্ন প্ৰকাৰৰ ব্যঞ্জন বনাব পৰা যায়। অসমত প্ৰধানকৈ বাবৰি শাক আলু, মাছ বা কণীৰ সৈতে ভাজি খোৱা হয়। বাবৰি শাকত বিভিন্ন প্ৰকাৰৰ খাদ্যপ্ৰাণ থকা বাবে এই শাকৰ আঞ্জা স্বাস্থ্যৰ বাবে উপকাৰী। চীনত ভাজি, জাপান আৰু কোৰিয়াত বাবৰি শাকৰ চুপ বনাই খোৱা হয়। সাধাৰণতে ফুল ফুলাৰ পিছত বাবৰি শাক খাবৰ বাবে ব্যৱহাৰ কৰা নহয়। এই শাকৰ ফুল আৰু পাতৰ এটা বিশেষ গোন্ধ আছে এই ফুল আৰু পাত শুকুৱাই ইয়াক গৰম পানীত উতলাই চীন দেশত এই পানীয় জ্বৰ বা ইনফ্লুৱেঞ্জা ৰোগীক খাবলৈ দিয়ে। বাবৰি শাকে তেজৰ কলেষ্টৰেলৰ মাত্ৰা কামত সহায় কৰে। চিফিলিচ আৰু গনোৰিয়া ৰোগৰ বাবেও বাবৰি শাক উপকাৰী। বাবৰিশাক কৃমি নাশক। এই শাকবিধৰ খাবৰ বাবে যোগ্য অংশত যথেষ্ট পৰিমাণে খনিজ, ভিটামিন সহ পটাছিয়াম (৬১০ মিগ্ৰা১০০ গ্ৰাম) আৰু প্ৰতি ১০০ গ্ৰাম শাকত ৩.৪ কেৰোটিন থাকে। ইয়াৰ উপৰিও, উদ্ভিদ বিধত বিভিন্ন এণ্টিঅক্সিডেণ্ট (কাণ্ড, পাত আৰু মূল কলাত) থাকে যাৰ মানৱ স্বাস্থ্যৰ বাবে সম্ভাৱ্য দীৰ্ঘম্যাদী লাভালাভ আছে। অৱশ্যে বাবৰি শাকৰ বিষাক্ত (ডিঅক্সিন) গুণো পোৱা গৈছে। চি. কৰোনাৰিয়াম ভাৰ. স্পাটিওচমে এক লাভজনক মানৱ অন্ত্ৰৰ বেক্টেৰিয়া লেক্টোবেচিলাছ কেচিৰ বিকাশ প্ৰতিহত কৰে।


চিত্ৰ বীথিকা

.বাবৰি শাক (ইজৰাইল)
        .ফুলি থকা বাবৰি গছ (ইজৰাইল)
   . বাবৰিৰ বগা ফুল
 .হালধীয়াবোৰ
ầ ô.শাক হিচাপে
 .বাবৰি শাকৰ ডৰা
   .কলি সহ এপাহ পূৰ্ণাংগ ফুলৰ তলৰ অংশ
 বাবৰীফুল  শাক ফুল.বাবৰি ফুল (অসম)
  .কণীৰ সৈতে বাবৰি শাকৰ ভাজি (অসম)
   .বাবৰি ফুলৰ কলি
   .বাবৰিৰ গুটি
   .এখিলা পূৰ্ণাংগ পাত
   .মৰহি পাপৰি সৰি যোৱা এপাহ বাবৰি ফুল

হীৰা বা হেৰা  হৈছে প্ৰাচীন গ্ৰীচৰ এক দেৱী আৰু তেওঁ নাৰী, বিবাহ, পৰিয়াল আৰু সন্তান জন্মৰ অধিষ্ঠাত্ৰী। তেওঁ দ্বাদশ অলিম্পিয়ানৰ অন্যতম আৰু জ্যুচৰ ভগ্নী তথা সহধৰ্মিণী। হীৰা টাইটান ক্ৰ'নচ আৰু ৰিয়াৰ জীয়ৰী আৰু তেওঁ দেৱতাসকলৰ ৰাণী হিচাপে অলিম্পাচ পৰ্বতত শাসন চলায়। হীৰাক বিবাহিতা তিৰোতাৰ পোষক আৰু ৰক্ষাকৰ্তা হিচাপে গণ্য কৰা হয় যি বিবাহ আৰু বিবাহৰ যোগেদি হোৱা মিলনত আশীৰ্বাদ বৰ্ষণ কৰে। জ্যুচৰ অগণন প্ৰেমাস্পদ আৰু অবৈধ সন্তানসমূহ, আৰু হীৰাক চেৰাই যোৱা মৰণশীল মানৱসকলৰ প্ৰতি ইৰ্ষা আৰু প্ৰতিশোধপৰায়ণতা হীৰাৰ অনন্য চাৰিত্ৰিক বৈশিষ্ট্যসমূহৰ এটা। 

হীৰাক সততে তেওঁ পবিত্ৰ বুলি গণ্য কৰা জন্তুসমূহ যেনে গাইগৰু, সিংহ আৰু ময়ূৰৰ সৈতে দেখা যায়। তেওঁক তেজস্বী আৰু সুসজ্জিত ৰূপত, প্ৰায়ে সিংহাসনত উপৱিষ্ট আৰু দীঘলীয়া মুকুট পৰিধাণ কৰা অৱস্থাত চিত্ৰিত কৰা হয়। তেওঁ হাতত সততে এটা ডালিম ধাৰণ কৰে যি উৰ্বৰা তেজ আৰু মৃত্যুক সূচায়।

হীৰাৰ ৰোমান সমকক্ষ হৈছে জুন।   ,   , , , . .

মাতৃপ্ৰধানতা সম্পৰ্কত গুৰুত্ব
অধ্যাপক জহান জেকব বেকফেনৰ মতে  এনে হব পাৰে যে গ্ৰীক ধৰ্মত গভীৰভাৱে সোমাই পৰা হীৰা মূলতঃ অতীজতে গ্ৰীচত বাস কৰা মাতৃপ্ৰধান লোকসকলৰহে দেৱী। ইয়ালৈ লক্ষ্য ৰাখিলে, বিবাহৰ দেৱী হিচাপে তেওঁৰ কাৰ্যকলাপে নিজৰ ওপৰতেই পিতৃপ্ৰধান আধিপত্যৰ বান্ধোনডাল প্ৰতিষ্ঠা কৰিছে যত জ্যুচৰ কাৰ্যৰ বিৰোধিতাক হীৰাৰ ইৰ্ষাপৰায়ণতা আখ্যা দিয়া হৈছে।

অৱশ্যে এখন প্ৰাচীন মাতৃপ্ৰধান সমাজৰ ধাৰণাটো বিতৰ্কিত হৈ ৰয়। আধুনিক কালৰ পণ্ডিতসকলে যথোপযুক্ত সমলৰ অভাৱত এই ধাৰণাটো নস্যাৎ কৰে। ,  ,  
  ,          , (  , ); æ      "",       .  æ , .


 জ্যুচৰ সৈতে বিবাহ 
হীৰাক তেওঁৰ ইৰ্ষাপৰায়ণতাৰ কাৰণে জনা যায়। নিৰ্ভয় বুলি গণ্য কৰা জ্যুচেও আনকি হীৰাৰ প্ৰকোপলৈ ভয় কৰে। যেতিয়া জ্যুচ হীৰাৰ প্ৰেমত পৰে হীৰাই তেওঁৰ বিবাহৰ প্ৰস্তাৱ প্ৰত্যাখ্যান কৰে। তেতিয়া জ্যুচে চল কৰি এক ধুমুহাঢেৰেকনীৰ সৃষ্টি কৰে আৰু নিজে এটি কুলিৰ ৰূপ লৈ হীৰাৰ খিৰিকিৰ বাহিৰত বিপদগ্ৰস্ত হোৱাৰ অভিনয় কৰে। হীৰাই দয়াপৰৱশ হৈ কুলিটোক নিজৰ বুকুৰ মাজত উম দিয়ে। তেতিয়া জ্যুচে নিজৰ ৰূপ লৈ হীৰাক বলপূৰ্বক ৰমণ কৰে। ইয়াৰ পিছত হীৰা লজ্জানত হৈ জ্যুচৰ বিবাহৰ প্ৰস্তাৱ গ্ৰহণ কৰে। তেওঁলোকৰ বিয়াত সমস্ত প্ৰকৃতি জাতিষ্কাৰ হৈ উঠে আৰু বহুতো উপহাৰ প্ৰদান কৰা হয়।

মা বা মাডাৰ  হল ৰুছ ভাষাত ৰচিত এখন উপন্যাস। এই উপন্যাস মেক্সিম গৰ্কীৰ দ্বাৰা ৰচিত। মা উপন্যাসৰ বিষয় মূলতঃ আন্দোলনকাৰী কলঘৰ কৰ্মীৰ বিষয়ে। এই উপন্যাস পৃথিৱীৰ বিভিন্ন ভাষালৈ অনুবাদ কৰা হৈছে, আৰু কিছু চলচ্চিত্ৰও এই উপন্যাসৰ দ্বাৰা প্ৰভাৱিত।

প্ৰভাৱিত ছবি
চেভলড পুডভকিনৰ  দ্বাৰা পৰিচালিত মাডাৰ(মা)(১৯২৬)
মাৰ্ক ডনস্কইৰ  দ্বাৰা পৰিচালিত মাডাৰ(মা)(১৯৫৬)
গ্লেব পানফিলভৰ  দ্বাৰা পৰিচালিত মাডাৰ(মা)(১৯৯০)

প্ৰভাৱিত নাটক
জাৰ্মানীৰ বাৰ্টল্ট ব্ৰেচটৰ  ১৯৩২ৰ নাটক ডা মাডাৰ(মা জনী) এই উপন্যাসৰ দ্বাৰা প্ৰভাৱিত।

চৰিত্ৰ সমূহ
মা উপন্যাসত বিভিন্ন চৰিত্ৰ আছে। উপন্যাসখনৰ নায়ক হল পাভেল। অন্য চৰিত্ৰ হল পেলাগুএয়া ভ্লাচভা পাভেলৰ মাক, আন্ড্ৰে, নাতাচা, চাচেংকা, ভ্যেচভ্স্কিনভ, ৰেৱবিন, নিকলায় ইভাহ্নৱিচ, চফ্যা আদি।

অসমৰ শিৱসাগৰ জিলাৰ নাজিৰা মহকুমাৰ গেলেকী আৰক্ষী থানাৰ অন্তৰ্গত আঠখেল গ্ৰাণ্টত কমলাবাৰী বনভোজস্থলী অৱস্থিত। বৰ্তমান কমলাবাৰী এক জনপ্ৰিয় বনভোজস্থলী। দেশবিদেশৰ পৰ্যটকৰ লগতে বিভিন্ন শি‍ক্ষানুষ্ঠানৰ শি‍ক্ষামূলক ভ্ৰমণৰ বাবে কমলাবাৰী এখন উৎকৃষ্ট ঠাই। 

৩৭ নং ৰাষ্ট্ৰীয় ঘাইপথৰ পৰা জাজীৰ পৰা আমগুৰি হালোৱাটিং, বৰচিলা দেওপানী হৈ কমলাবাৰীলৈ‍ আহিব পাৰি। শিৱসাগৰ নগৰৰ পৰা জয়সাগৰ নামতি চাৰিআলি দেওপানী হৈ কমলাবাৰীলৈ মাত্ৰ ২৫ কিঃমিঃ। সোণাৰীৰ দিশৰ পৰা বালিঘাটৰ পৰা নাজিৰা, গেলেকী আঠখেল হৈ সুগম ৰাস্তা। 

বি‍ৰল প্ৰজাতিৰ অসংখ্য গছগছনিৰ লগতে বৃহৎ এলেকাৰ বৃক্ষৰোপণ আৰু পাহাৰীয়া নান্দনিক পৰিৱেশে সকলোকে মোহিত কৰে। মেজাংকৰী, বৰহমথুৰি, মাধৈমালতী আদি গছ ইয়াত সহজলভ্য। ইয়াৰ এলেকাত থকা এশ বিঘামাটিৰ চোমনিত উজনি অসমৰ বিভিন্ন ঠাইৰ খেতিয়ক আহি মূগা পোহ‍ি লাভবান হৈছে। প্ৰায় চাৰিশ বিঘা মাটিকালিৰ তিতাছপা গছ, এহেজাৰ বিঘা উন্নত প্ৰজাতিৰ বাঁহগছ, দুশ বিঘা ঔটেঙা, পঞ্চাছ বিঘা সাচ‍িঁ গছ আছে। মনোমোহা স্থাপত্যৰে খেলা সামগ্ৰীৰ সৈতে এখন শিশু উদ্যান আকৰ্ষণৰ কেন্দ্ৰবিন্দু। স্কুলকলেজৰ ছাত্ৰছাত্ৰীৰ সুবিধা হোৱাকৈ বিভিন্ন আপুৰুগীয়া গছৰ সমাহাৰেৰে সাহিত্য মনিষি উপবন নামেৰে এখন জৈৱ বৈচিত্ৰ্য উদ্যান আৰু অৰণ্যম নামৰ এটা বেচৰকাৰী সংস্থাই প্ৰতিষ্ঠা কৰা অসমীয়া থলুৱা কবিৰাজৰ এখন ঔষধি বাগিছা আছে কমলাবাৰীত। কমলাবাৰী শিশু উদ্যানৰ ভিতৰত থকা ডাঙৰীয়া পুখুৰী কাছ সংৰক্ষণ প্ৰকল্প হিচাপে উন্নীত কৰা হৈছে। কাছৰ খাদ্য দি বিভিন্ন প্ৰজাতিৰ সৰুবৰ কাছ প্ৰত্যক্ষ কৰিব পাৰি। অসম পৰ্যটন উন্নয়ন নিগমৰ দ্বাৰা নিৰ্মিত সুউচ্চ নিৰীক্ষণ স্তম্ভৰ পৰা সমগ্ৰ কমলাবাৰী এলেকা ওপৰৰ পৰা চাব পাৰি। কমলাবাৰী শৰপহু, হৰিণাপহুৰ বিচৰণস্থলী। 

শেহতীয়াকৈ কমলাবাৰীত নিৰ্মিয়মান অসম আৰক্ষীৰ চতুৰ্থ কামাণ্ডো বেটেলিয়ানৰ মুখ্য কাৰ্যালয় স্থাপনৰ কাম অব্যাহত আছে। যাৰ বাবে নিৰাপত্তাৰ ক্ষেত্ৰতো নিশ্চিন্ত হব পাৰি।
তথ্য সংগ্ৰহঅসমৰ শিৱসাগৰ জিলাৰ নাজিৰা মহকুমাৰ গেলেকী আৰক্ষী থানাৰ অন্তৰ্গত আঠখেল গ্ৰাণ্টত কমলাবাৰী বনভোজস্থলী অৱস্থিত। বৰ্তমান কমলাবাৰী এক জনপ্ৰিয় বনভোজস্থলী। দেশবিদেশৰ পৰ্যটকৰ লগতে বিভিন্ন শি‍ক্ষানুষ্ঠানৰ শি‍ক্ষামূলক ভ্ৰমণৰ বাবে কমলাবাৰী এখন উৎকৃষ্ট ঠাই। 

৩৭ নং ৰাষ্ট্ৰীয় ঘাইপথৰ পৰা জাজীৰ পৰা আমগুৰি হালোৱাটিং, বৰচিলা দেওপানী হৈ কমলাবাৰীলৈ‍ আহিব পাৰি। শিৱসাগৰ নগৰৰ পৰা জয়সাগৰ নামতি চাৰিআলি দেওপানী হৈ কমলাবাৰীলৈ মাত্ৰ ২৫ কিঃমিঃ। সোণাৰীৰ দিশৰ পৰা বালিঘাটৰ পৰা নাজিৰা, গেলেকী আঠখেল হৈ সুগম ৰাস্তা। 

বি‍ৰল প্ৰজাতিৰ অসংখ্য গছগছনিৰ লগতে বৃহৎ এলেকাৰ বৃক্ষৰোপণ আৰু পাহাৰীয়া নান্দনিক পৰিৱেশে সকলোকে মোহিত কৰে। মেজাংকৰী, বৰহমথুৰি, মাধৈমালতী আদি গছ ইয়াত সহজলভ্য। ইয়াৰ এলেকাত থকা এশ বিঘামাটিৰ চোমনিত উজনি অসমৰ বিভিন্ন ঠাইৰ খেতিয়ক আহি মূগা পোহ‍ি লাভবান হৈছে। প্ৰায় চাৰিশ বিঘা মাটিকালিৰ তিতাছপা গছ, এহেজাৰ বিঘা উন্নত প্ৰজাতিৰ বাঁহগছ, দুশ বিঘা ঔটেঙা, পঞ্চাছ বিঘা সাচ‍িঁ গছ আছে। মনোমোহা স্থাপত্যৰে খেলা সামগ্ৰীৰ সৈতে এখন শিশু উদ্যান আকৰ্ষণৰ কেন্দ্ৰবিন্দু। স্কুলকলেজৰ ছাত্ৰছাত্ৰীৰ সুবিধা হোৱাকৈ বিভিন্ন আপুৰুগীয়া গছৰ সমাহাৰেৰে সাহিত্য মনিষি উপবন নামেৰে এখন জৈৱ বৈচিত্ৰ্য উদ্যান আৰু অৰণ্যম নামৰ এটা বেচৰকাৰী সংস্থাই প্ৰতিষ্ঠা কৰা অসমীয়া থলুৱা কবিৰাজৰ এখন ঔষধি বাগিছা আছে কমলাবাৰীত। কমলাবাৰী শিশু উদ্যানৰ ভিতৰত থকা ডাঙৰীয়া পুখুৰী কাছ সংৰক্ষণ প্ৰকল্প হিচাপে উন্নীত কৰা হৈছে। কাছৰ খাদ্য দি বিভিন্ন প্ৰজাতিৰ সৰুবৰ কাছ প্ৰত্যক্ষ কৰিব পাৰি। অসম পৰ্যটন উন্নয়ন নিগমৰ দ্বাৰা নিৰ্মিত সুউচ্চ নিৰীক্ষণ স্তম্ভৰ পৰা সমগ্ৰ কমলাবাৰী এলেকা ওপৰৰ পৰা চাব পাৰি। কমলাবাৰী শৰপহু, হৰিণাপহুৰ বিচৰণস্থলী। 

শেহতীয়াকৈ কমলাবাৰীত নিৰ্মিয়মান অসম আৰক্ষীৰ চতুৰ্থ কামাণ্ডো বেটেলিয়ানৰ মুখ্য কাৰ্যালয় স্থাপনৰ কাম অব্যাহত আছে। যাৰ বাবে নিৰাপত্তাৰ ক্ষেত্ৰতো নিশ্চিন্ত হব পাৰি।
তথ্য সংগ্ৰহঅসমৰ শিৱসাগৰ জিলাৰ নাজিৰা মহকুমাৰ গেলেকী আৰক্ষী থানাৰ অন্তৰ্গত আঠখেল গ্ৰাণ্টত কমলাবাৰী বনভোজস্থলী অৱস্থিত। বৰ্তমান কমলাবাৰী এক জনপ্ৰিয় বনভোজস্থলী। দেশবিদেশৰ পৰ্যটকৰ লগতে বিভিন্ন শি‍ক্ষানুষ্ঠানৰ শি‍ক্ষামূলক ভ্ৰমণৰ বাবে কমলাবাৰী এখন উৎকৃষ্ট ঠাই। 

৩৭ নং ৰাষ্ট্ৰীয় ঘাইপথৰ পৰা জাজীৰ পৰা আমগুৰি হালোৱাটিং, বৰচিলা দেওপানী হৈ কমলাবাৰীলৈ‍ আহিব পাৰি। শিৱসাগৰ নগৰৰ পৰা জয়সাগৰ নামতি চাৰিআলি দেওপানী হৈ কমলাবাৰীলৈ মাত্ৰ ২৫ কিঃমিঃ। সোণাৰীৰ দিশৰ পৰা বালিঘাটৰ পৰা নাজিৰা, গেলেকী আঠখেল হৈ সুগম ৰাস্তা। 

বি‍ৰল প্ৰজাতিৰ অসংখ্য গছগছনিৰ লগতে বৃহৎ এলেকাৰ বৃক্ষৰোপণ আৰু পাহাৰীয়া নান্দনিক পৰিৱেশে সকলোকে মোহিত কৰে। মেজাংকৰী, বৰহমথুৰি, মাধৈমালতী আদি গছ ইয়াত সহজলভ্য। ইয়াৰ এলেকাত থকা এশ বিঘামাটিৰ চোমনিত উজনি অসমৰ বিভিন্ন ঠাইৰ খেতিয়ক আহি মূগা পোহ‍ি লাভবান হৈছে। প্ৰায় চাৰিশ বিঘা মাটিকালিৰ তিতাছপা গছ, এহেজাৰ বিঘা উন্নত প্ৰজাতিৰ বাঁহগছ, দুশ বিঘা ঔটেঙা, পঞ্চাছ বিঘা সাচ‍িঁ গছ আছে। মনোমোহা স্থাপত্যৰে খেলা সামগ্ৰীৰ সৈতে এখন শিশু উদ্যান আকৰ্ষণৰ কেন্দ্ৰবিন্দু। স্কুলকলেজৰ ছাত্ৰছাত্ৰীৰ সুবিধা হোৱাকৈ বিভিন্ন আপুৰুগীয়া গছৰ সমাহাৰেৰে সাহিত্য মনিষি উপবন নামেৰে এখন জৈৱ বৈচিত্ৰ্য উদ্যান আৰু অৰণ্যম নামৰ এটা বেচৰকাৰী সংস্থাই প্ৰতিষ্ঠা কৰা অসমীয়া থলুৱা কবিৰাজৰ এখন ঔষধি বাগিছা আছে কমলাবাৰীত। কমলাবাৰী শিশু উদ্যানৰ ভিতৰত থকা ডাঙৰীয়া পুখুৰী কাছ সংৰক্ষণ প্ৰকল্প হিচাপে উন্নীত কৰা হৈছে। কাছৰ খাদ্য দি বিভিন্ন প্ৰজাতিৰ সৰুবৰ কাছ প্ৰত্যক্ষ কৰিব পাৰি। অসম পৰ্যটন উন্নয়ন নিগমৰ দ্বাৰা নিৰ্মিত সুউচ্চ নিৰীক্ষণ স্তম্ভৰ পৰা সমগ্ৰ কমলাবাৰী এলেকা ওপৰৰ পৰা চাব পাৰি। কমলাবাৰী শৰপহু, হৰিণাপহুৰ বিচৰণস্থলী। 

শেহতীয়াকৈ কমলাবাৰীত নিৰ্মিয়মান অসম আৰক্ষীৰ চতুৰ্থ কামাণ্ডো বেটেলিয়ানৰ মুখ্য কাৰ্যালয় স্থাপনৰ কাম অব্যাহত আছে। যাৰ বাবে নিৰাপত্তাৰ ক্ষেত্ৰতো নিশ্চিন্ত হব পাৰি।
তথ্য সংগ্ৰহঅসমৰ শিৱসাগৰ জিলাৰ নাজিৰা মহকুমাৰ গেলেকী আৰক্ষী থানাৰ অন্তৰ্গত আঠখেল গ্ৰাণ্টত কমলাবাৰী বনভোজস্থলী অৱস্থিত। বৰ্তমান কমলাবাৰী এক জনপ্ৰিয় বনভোজস্থলী। দেশবিদেশৰ পৰ্যটকৰ লগতে বিভিন্ন শি‍ক্ষানুষ্ঠানৰ শি‍ক্ষামূলক ভ্ৰমণৰ বাবে কমলাবাৰী এখন উৎকৃষ্ট ঠাই। 

৩৭ নং ৰাষ্ট্ৰীয় ঘাইপথৰ পৰা জাজীৰ পৰা আমগুৰি হালোৱাটিং, বৰচিলা দেওপানী হৈ কমলাবাৰীলৈ‍ আহিব পাৰি। শিৱসাগৰ নগৰৰ পৰা জয়সাগৰ নামতি চাৰিআলি দেওপানী হৈ কমলাবাৰীলৈ মাত্ৰ ২৫ কিঃমিঃ। সোণাৰীৰ দিশৰ পৰা বালিঘাটৰ পৰা নাজিৰা, গেলেকী আঠখেল হৈ সুগম ৰাস্তা। 

বি‍ৰল প্ৰজাতিৰ অসংখ্য গছগছনিৰ লগতে বৃহৎ এলেকাৰ বৃক্ষৰোপণ আৰু পাহাৰীয়া নান্দনিক পৰিৱেশে সকলোকে মোহিত কৰে। মেজাংকৰী, বৰহমথুৰি, মাধৈমালতী আদি গছ ইয়াত সহজলভ্য। ইয়াৰ এলেকাত থকা এশ বিঘামাটিৰ চোমনিত উজনি অসমৰ বিভিন্ন ঠাইৰ খেতিয়ক আহি মূগা পোহ‍ি লাভবান হৈছে। প্ৰায় চাৰিশ বিঘা মাটিকালিৰ তিতাছপা গছ, এহেজাৰ বিঘা উন্নত প্ৰজাতিৰ বাঁহগছ, দুশ বিঘা ঔটেঙা, পঞ্চাছ বিঘা সাচ‍িঁ গছ আছে। মনোমোহা স্থাপত্যৰে খেলা সামগ্ৰীৰ সৈতে এখন শিশু উদ্যান আকৰ্ষণৰ কেন্দ্ৰবিন্দু। স্কুলকলেজৰ ছাত্ৰছাত্ৰীৰ সুবিধা হোৱাকৈ বিভিন্ন আপুৰুগীয়া গছৰ সমাহাৰেৰে সাহিত্য মনিষি উপবন নামেৰে এখন জৈৱ বৈচিত্ৰ্য উদ্যান আৰু অৰণ্যম নামৰ এটা বেচৰকাৰী সংস্থাই প্ৰতিষ্ঠা কৰা অসমীয়া থলুৱা কবিৰাজৰ এখন ঔষধি বাগিছা আছে কমলাবাৰীত। কমলাবাৰী শিশু উদ্যানৰ ভিতৰত থকা ডাঙৰীয়া পুখুৰী কাছ সংৰক্ষণ প্ৰকল্প হিচাপে উন্নীত কৰা হৈছে। কাছৰ খাদ্য দি বিভিন্ন প্ৰজাতিৰ সৰুবৰ কাছ প্ৰত্যক্ষ কৰিব পাৰি। অসম পৰ্যটন উন্নয়ন নিগমৰ দ্বাৰা নিৰ্মিত সুউচ্চ নিৰীক্ষণ স্তম্ভৰ পৰা সমগ্ৰ কমলাবাৰী এলেকা ওপৰৰ পৰা চাব পাৰি। কমলাবাৰী শৰপহু, হৰিণাপহুৰ বিচৰণস্থলী। 

শেহতীয়াকৈ কমলাবাৰীত নিৰ্মিয়মান অসম আৰক্ষীৰ চতুৰ্থ কামাণ্ডো বেটেলিয়ানৰ মুখ্য কাৰ্যালয় স্থাপনৰ কাম অব্যাহত আছে। যাৰ বাবে নিৰাপত্তাৰ ক্ষেত্ৰতো নিশ্চিন্ত হব পাৰি।
তথ্য সংগ্ৰহ
প্ৰজাপতি ব্ৰহ্মাকুমাৰী ঈশ্বৰীয় বিশ্ববিদ্যালয় বা ব্ৰহ্মাকুমাৰীসকল হৈছে এক আধ্যাত্মিক আন্দোলনৰ সংগঠক। ১৯৩০ ৰ দশকত সিন্ধুৰ হায়দৰাবাদত এই আন্দোলনৰ জন্ম হয়।.    . ব্ৰহ্মাকুমাৰী  আন্দোলনটো লেখৰাজ কৃপালানীয়ে প্ৰতিষ্ঠা কৰিছিল। সংগঠনটো আন্দোলনত মহিলাসকলে পালন কৰা মুখ্য ভূমিকাৰ বাবে জনাজাত। এই সংগঠনটোৱে এক প্ৰকাৰৰ ধ্যান শিক্ষা প্ৰদান কৰে যি শৰীৰৰ বিপৰীতে আত্মা হিচাপে পৰিচয়ৰ ওপৰত গুৰুত্ব দিয়ে। তেওঁলোকে বিশ্বাস কৰে যে সকলো আত্মা অন্তৰ্নিহিতভাৱে ভাল আৰু ঈশ্বৰ হৈছে সকলো মঙ্গলৰ উৎস। সংগঠনটোৱে শৰীৰৰ সৈতে সম্পৰ্কিত পৰিচয় যেনে জাতি, ৰাষ্ট্ৰীয়তা, ধৰ্ম আৰু লিংগক অতিক্ৰম কৰিবলৈ শিকায়, আৰু ই আত্মাচেতনা ওপৰত আধাৰিত কৰি এক গোলকীয় সংস্কৃতি স্থাপনৰ আকাংক্ষা কৰে।

২০০৮ চনত, আন্দোলনটোৱে ৮২৫,০০০ ৰো অধিক নিয়মীয়া শিক্ষাৰ্থী থকা বুলি দাবী কৰিছিল, ইয়াৰোপৰি ১০০খন দেশত তেওঁলোকৰ ৮৫০০ ৰো অধিক কেন্দ্ৰ আছিল।

বিশ্বাস

আন্দোলনটোৱে নিজকে ইয়াৰ হিন্দু মূলৰ পৰা পৃথক কৰিছে আৰু ধৰ্মৰ উৰ্ধত গৈ নিজকে আধ্যাত্মিক শিক্ষাৰ বাহক হিচাপে উপস্থাপন কৰে।, . 
ব্ৰহ্মাকুমাৰীসকলে প্ৰতিজন মানুহ দুটা অংশৰে গঠিত বুলি বিশ্বাস কৰে; এক বাহ্যিক বা দৃশ্যমান শৰীৰ (স্থিতি আৰু সম্পত্তিৰ দৰে সম্প্ৰসাৰণ সহ) আৰু আত্মাৰ এক সূক্ষ্ম শক্তি যাৰ চৰিত্ৰৰ গাঁথনি এজন ব্যক্তিৰ বাহ্যিক কাৰ্যকলাপৰ জৰিয়তে প্ৰকাশ পায়। কিন্তু সদায়ে এইটো অভ্যন্তৰীণ আত্মাৰ দ্বাৰা সৃষ্টি কৰা হয়  কামবোৰ প্ৰেমেৰে, শান্তিৰে, সুখ বা নম্ৰতাৰে কৰা হয় নে নাই সেয়া এজনৰ আত্মাৰ এটা দিশ। 

ব্ৰহ্মাকুমাৰীসকলে ঈশ্বৰক বুজাবলৈ সৰ্বোচ্চ আত্মা শব্দটো ব্যৱহাৰ কৰে। তেওঁলোকে ঈশ্বৰক নিৰপেক্ষ আৰু চিৰন্তন বুলি ভাবে আৰু তেওঁক পাৰ্থিৱ শৰীৰ অবিহনে মানুহৰ আত্মাৰ দৰে জীৱিত পোহৰৰ বিন্দু হিচাপে গণ্য কৰে। কিয়নো তেওঁ জন্ম, মৃত্যু আৰু পুনৰ্জন্মৰ চক্ৰত প্ৰৱেশ নকৰে বুলি বিশ্বাস কৰা হয়। ঈশ্বৰক সকলো গুণ, শক্তি আৰু মূল্যবোধৰ নিখুঁত আৰু নিৰন্তৰ মূৰ্তি হিচাপে দেখা যায় আৰু ধৰ্ম, লিংগ বা সংস্কৃতি নিৰ্বিশেষে তেওঁ হৈছে সকলো আত্মাৰ নিঃচৰ্ত প্ৰেমময় পিতৃ।

ব্ৰহ্মাকুমাৰীসকলে বিশ্বাস কৰে যে ঈশ্বৰৰ উদ্দেশ্য হৈছে মানৱতাৰ আধ্যাত্মিক পুনৰ জাগৰণ আৰু সকলো দুখ, দুষ্টতা আৰু নেতিবাচকতা আঁতৰ কৰা। তেওঁলোকে ঈশ্বৰক পদাৰ্থৰ সৃষ্টিকৰ্ত্তা বুলি গণ্য নকৰে, কিয়নো তেওঁলোকে পদাৰ্থক চিৰন্তন বুলি বিবেচনা কৰে।

শিক্ষা
ব্ৰহ্মাকুমাৰীসকলে এক প্ৰকাৰৰ ধ্যানৰ শিক্ষা দিয়ে, যাৰ জৰিয়তে শিক্ষাৰ্থীসকলক তেওঁলোকৰ মন বিশুদ্ধ কৰিবলৈ উৎসাহিত কৰা হয়। এই ধ্যান হয়তো শান্তভাৱে বহি আত্মাৰ চিৰন্তন প্ৰকৃতি, নিজৰ প্ৰকৃতিৰ মূল বিশুদ্ধতা আৰু ঈশ্বৰৰ প্ৰকৃতি সম্পৰ্কে কৰা এক প্ৰকাৰৰ প্ৰতিজ্ঞা। দৈনন্দিন জীৱনত ব্যস্ত থকাৰ সময়ত ধ্যানশীল প্ৰতিজ্ঞাবোৰ বৰ্তাই ৰাখিবলৈ শিকাটোও ব্ৰহ্মাকুমাৰী ধ্যানৰ লক্ষ্য। এই কাৰণতে ব্ৰহ্মাকুমাৰী ধ্যান সাধাৰণতে মুকলি চকুৰে শিকোৱা আৰু অনুশীলন কৰা হয়। ব্ৰহ্মাকুমাৰীৰ শিক্ষাৰ্থীসকলে মুৰুলী অধ্যয়ন কৰে। হিন্দী শব্দ মুৰুলীক আক্ষৰিকভাৱে অনুবাদ কৰিলে অসমীয়াত এয়া বাঁহী লৈ ৰূপান্তৰিত হয়। এই অধ্যয়ন হৈছে এক প্ৰকাৰৰ মৌখিক অধ্যয়ন। পৃথিৱীৰ বেছিভাগ ব্ৰহ্মাকুমাৰী কেন্দ্ৰত ৰাতিপুৱাৰ ভাগত এই অধ্যয়নৰ ব্যৱস্থা কৰা হয়। মুৰুলীবোৰ মৃত আৰু জীৱিত আত্মাৰ মাজৰ সংযোগৰ বাবে কৰা ধ্যান আৰু আত্মাৰ অধিকাৰৰ পৰা আহৰণ কৰা হয়।

ৰোদ্দম নৰসিম্‌হা (, ২০ জুলাই ১৯৩৩ – ১৪ ডিচেম্বৰ ২০২০) এগৰাকী ভাৰতীয় তৰল গতিবিদ তথা মহাকাশ বিজ্ঞানী। তেওঁ ১৯৬২ চনৰ পৰা ১৯৯৯ চনলৈ ভাৰতীয় বিজ্ঞান প্ৰতিষ্ঠানৰ মহাকাশ অভিযান্ত্ৰিক বিভাগৰ অধ্যাপক আছিল। তেওঁ ১৯৮৪ চনৰ পৰা ১৯৯৩ চনলৈ ৰাষ্ট্ৰীয় মহাকাশ পৰীক্ষাগাৰৰ সঞ্চালক পদত অধিষ্ঠিত আছিল। ইয়াৰ লগতে তেওঁ ২০০০ চনৰ পৰা ২০১৪ চনলৈ বেংগালুৰুত অৱস্থিত জৱাহৰলাল নেহৰু উচ্চ বৈজ্ঞানিক গৱেষণা কেন্দ্ৰত যান্ত্ৰিক অভিযান্ত্ৰিক এককৰ অধ্যক্ষ আছিল। তেওঁ একেসময়তে জৱাহৰলাল নেহৰু উচ্চ বৈজ্ঞানিক গৱেষণা কেন্দ্ৰত ভাৰতৰ বিজ্ঞান আৰু প্ৰযুক্তি বিভাগৰ বিজ্ঞানৰ বৰ্ষ আসনৰ অধ্যাপক আৰু হায়দৰাবাদ বিশ্ববিদ্যালয়ৰ বিজ্ঞান আৰু অভিযান্ত্ৰিকতাৰ প্ৰেট আৰু হুইটনে আসনৰ অধ্যাপক আছিল। বিজ্ঞান আৰু প্ৰযুক্তিবিদ্যাৰ ক্ষেত্ৰখনলৈ তেওঁ আগবঢ়োৱা অৱদানৰ স্বীকৃতি স্বৰূপে  তেওঁক ১৯৮৭ চনত পদ্মভূষণ আৰু ২০১৩ চনত পদ্মবিভূষণ প্ৰদান কৰে। ২০২০ চনৰ ১৪ ডিচেম্বৰ তাৰিখে তেওঁৰ মৃত্যু হয়। 

 প্ৰাৰম্ভিক জীৱন আৰু শিক্ষা 
১৯৩৩ চনৰ ২০ জুলাই তাৰিখে ৰোদ্দম নৰসিম্‌হাৰ জন্ম হৈছিল। তেওঁলোকৰ পৰিয়াল মূলতঃ অন্ধ্ৰ প্ৰদেশৰ অনন্তপুৰ জিলাৰ ৰোদ্দম গাঁৱৰ আছিল। তেওঁৰ পিতৃ আৰ. এল. নৰসিম্‌হাইয়া বেংগালুৰুৰ কেন্দ্ৰীয় মহাবিদ্যালয়ৰ পদাৰ্থ বিজ্ঞান বিভাগৰ অধ্যাপক আছিল। ইয়াৰ লগতে তেওঁ পদাৰ্থ বিজ্ঞান আৰু জ্যোতিৰ্বিজ্ঞানৰ কন্নড় ভাষাৰ বিজ্ঞান লেখক আছিল।

বেংগালুৰুৰ গান্ধী বজাৰত অৱস্থিত আচাৰ্য পাঠশালা পাব্লিক স্কুলত ৰোদ্দম নৰসিম্‌হায়ে প্ৰাৰম্ভিক শিক্ষা গ্ৰহণ কৰিছিল। তাৰপিছত তেওঁ মহীশূৰ বিশ্ববিদ্যালয়ৰ অন্তৰ্ভুক্ত বেংগালুৰুৰ বিশ্বেশ্বৰায় বিশ্ববিদ্যালয় অভিযান্ত্ৰিক মহাবিদ্যালয়ৰ পৰা যান্ত্ৰিক অভিযান্ত্ৰিক বিভাগৰ স্নাতক ডিগ্ৰী লাভ কৰিছিল। এই সময়চোৱাত তেওঁ টাটা ইনষ্টিটিউটৰ (এতিয়া ভাৰতীয় বিজ্ঞান প্ৰতিষ্ঠান বুলি জনাযায়) বৈমানিক বিভাগত প্ৰদৰ্শিত স্পিটফায়াৰ বিমান দেখি আকৰ্ষিত হৈছিল। ১৯৫৩ চনত স্নাতক হোৱাৰ পিছত তেওঁৰ পৰিয়ালৰ সদস্যসকলে ভাৰতীয় ৰেলৱেৰ সৈতে বা বাৰ্মা শ্বেলৰ সৈতে চাকৰি গ্ৰহণ কৰিবলৈ কৈছিল। অৱশেষত তেওঁ ভাৰতীয় বিজ্ঞান প্ৰতিষ্ঠানত অভিযান্ত্ৰিক বিজ্ঞানৰ স্নাতকোত্তৰ পাঠ্যক্ৰমত নামভৰ্তি কৰে আৰু ১৯৫৫ চনত ডিগ্ৰী লাভ কৰে। এই সময়চোৱাত তেওঁ সতীশ ধৱনৰ সৈতে কাম কৰাৰ সুযোগ লাভ কৰিছিল, যি পিছলৈ ভাৰতীয় মহাকাশ গৱেষণা সংস্থাৰ মুৰব্বী পদত অধিষ্ঠিত হৈছিল। তাৰ পিছত তেওঁ কেলিফৰ্ণিয়া ইনষ্টিটিউট অফ টেকনলজীত হান্স লাইপমেনৰ অধীনত ১৯৬১ চনত ডক্তৰেট সম্পূৰ্ণ কৰিবলৈ আমেৰিকা যুক্তৰাষ্ট্ৰলৈ গৈছিল।

বঁটা আৰু সন্মান
নৰসিম্‌হা আমেৰিকান একাডেমী অফ আৰ্টছ এণ্ড চাইন্সৰ সন্মানীয় সদস্য আৰু লণ্ডনৰ ৰয়েল ছচাইটি আৰু আমেৰিকান ইনষ্টিটিউট অফ এৰোনাটিক্স আৰু এষ্ট্ৰনেটিক্সৰ সভ্য নিৰ্বাচিত হৈছিল। তেওঁ কেলিফৰ্ণিয়া প্ৰযুক্তিবিদ্যা প্ৰতিষ্ঠান আৰু ভাৰতীয় বিজ্ঞান প্ৰতিষ্ঠানৰ বিশেষ প্ৰাপ্তন ছাত্ৰ আছিল। তেওঁ আমেৰিকা যুক্তৰাষ্ট্ৰৰ ৰাষ্ট্ৰীয় অভিযান্ত্ৰিক একাডেমী আৰু ৰাষ্ট্ৰীয় বিজ্ঞান একাডেমীৰ এগৰাকী বিদেশী সহযোগী আছিল।

তেওঁ লাভ কৰা উল্লেখযোগ্য বঁটা আৰু সন্মান সমূহ হল
 ১৯৮৫শান্তি স্বৰূপ ভাটনাগৰ বঁটা
 ১৯৮৭পদ্মভূষণ, ভাৰতৰ তৃতীয় সৰ্বোচ্চ অসামৰিক বঁটা।
 ১৯৯০গুজৰমল মোদী বঁটা
 ১৯৯৮এছ. ৰামানুজন পদক, ভাৰতীয় বিজ্ঞান কংগ্ৰেছ
 ২০০০তৰল গতিবিজ্ঞান বঁটা, আমেৰিকান ইনষ্টিটিউট অফ এৰোনাটিক্স এণ্ড এষ্ট্ৰনেটিক্স
 ২০০৮ত্ৰিষ্টে বিজ্ঞান পুৰস্কাৰ, বিশ্ব বিজ্ঞান একাডেমী

 ২০০৯ জীৱনজোৰা কৃতিত্ব বঁটা, বিজ্ঞান আৰু প্ৰযুক্তি কংগ্ৰেছ, গুলবাৰ্গা বিশ্ববিদ্যালয়
 ২০১৩পদ্মবিভূষণ, ভাৰতৰ দ্বিতীয় সৰ্বোচ্চ অসামৰিক বঁটা
২০১৯বিজ্ঞানত পৰামৰ্শদাতাৰ বাবে জীৱনজোৰা কৃতিত্ব বঁটা, নেচাৰ পত্ৰিকা

তেওঁ ২০০ৰো অধিক গৱেষণা পত্ৰ বিভিন্ন ৰাষ্ট্ৰীয় তথা আন্তঃৰাষ্ট্ৰীয় মাধ্যমত আৰু ১৫খন গ্ৰন্থ প্ৰকাশিত হৈছে।

উল্লেখযোগ্য গ্ৰন্থৰাজি

 
 
 
 
 

মৃত্যু
২০২০ চনৰ ১৪ ডিচেম্বৰত বেংগালুৰুৰ এম. এছ. ৰামাইয়াহ চিকিৎসা মহাবিদ্যালয়ত মগজুৰ ৰক্তক্ষৰণত তেওঁৰ মৃত্যু হয়। তেওঁৰ বয়স আছিল ৮৭ বছৰ। তেওঁৰ আগতে হৃদৰোগত আক্ৰান্ত হৈছিল আৰু ২০১৮ চনত মগজুৰ ষ্ট্ৰোকৰ সন্মুখীন হৈছিল। তেওঁৰ পত্নী আৰু এগৰাকী কন্যা সন্তান আছে।

চাবোন এবিধ পৰিষ্কাৰক ৰাসায়নিক দ্ৰব্য। ইয়াৰ বুৰঞ্জী অতি প্ৰাচীন। খৃষ্টপূৰ্ব ২৮০০ চনৰ বেবিলন সভ্যতাৰ দিনৰ পৰা চাবোন মানুহৰ উপযোগী হৈ থকাৰ প্ৰমাণ পোৱা গৈছে। তেতিয়া ইয়াক বনোৱা হৈছিল জন্তুৰ চৰ্বিক ছাঁইৰ সৈতে উতলাই। খৃষ্টপূৰ্ব ২২০০চনত জন্তুৰ চৰ্বিৰ সলনি কেচিয়া গছৰ তেলক পানী আৰু খাৰৰ সৈতে মিহলাই সিজাই চাবোন বনোৱা পদ্ধতিৰ আৰম্ভ হল। খৃষ্টপূৰ্ব ৫৫৬৫৩৯ চনত বেবিলন সভ্যতাৰ শেষ সম্ৰাট নবোনিডাচৰ দিনত চাইপ্ৰাচ তেল, চিচামি তেল আৰু ছাইৰ দ্বাৰা তৈয়াৰী চাবোন দাসীবিলাকক শিলৰ আচবাব পৰিষ্কাৰ কৰিবলৈ ব্যৱহাৰ কৰিব দিয়া হৈছিল।

 
নামকৰণ 
ইংৰাজী চোপ  শব্দটো লেটিন  চেপোৰ পৰা উদ্ভৱ হৈছে। খৃষ্টপূৰ্ব ৩১২ চনৰ পৰা প্ৰচলিত এটি কাহিনী অনুসৰি ৰোমানসকলে চেপো পৰ্বতত নানা জন্তু উৎসৰ্গা কৰিছিল। মুকলি জুইত জন্তুৰ মাংস সিজাওঁতে চৰ্বিবিলাক জুইত পৰি ছাইৰ সৈতে মিহলি হৈছিল। বৰষুণৰ পানীৰ সৈতে সেই ছাই উটি গৈ টিবাৰ নৈৰ পলসৰ সৈতে মিলি গৈছিল। ৰোমান মহিলাসকলে সেই পলস মাটি ব্যৱহাৰ কৰিছিল অনায়াসে শৰীৰ পৰিষ্কাৰ আৰু উজ্জ্বল কৰিবলৈ। ইয়াৰ পিছত দিন বাগৰিল। 

ইতিহাস


অষ্টম শতিকাত ইটালি, স্পেইন, ফ্ৰান্স আৰু জাৰ্মানী চাবোন নিৰ্মাতা হিচাবে বিখ্যাত হৈ উঠিল। ১২শতিকাত ব্ৰিটেইনত চাবোন নিৰ্মাণ আৰম্ভ হল। ১৬শতিকাত ইউৰোপ আৰু আমেৰিকাত চাবোনৰ প্ৰচলন আৰম্ভ হল। ১৭৮৯ চনত প্ৰথম পাৰদৰ্শী  চাবোন লণ্ডনত নিৰ্মাণ হল। ১৮৭৯ চনত প্ৰক্টাৰ এণ্ড গেম্বল কোম্পানীয়ে হাতি দাঁতৰ নিচিনা বগাচাবোন তৈয়াৰ কৰি উলিয়ালে। ১৮৯৫ চনত ব্ৰিটিছ লিভাৰ কোম্পানীয়ে “লাইফবয়” নামেৰে চাবোন বজাৰত মেলি দিলে। ইয়াৰ মাজতে ১৮৬৫ চনত ৱিলিয়াম চেফাৰ্ড নামৰ এজন ব্যক্তিয়ে জুলিয়া চাবোন উলিয়াৰ বাবে পেটেণ্ট সত্ত্ব লাভ কৰে। আমাৰ চিনাকি “কলগেট” টুথপেষ্ট ১৮৭৭ চনত বজাৰলৈ আহে। সেই একে কোম্পানীয়ে ১৮৯৮ চনত পাম তেল আৰু অলিভ তেলক মিলাই বনোৱা “পালমোলিভ” চাবোনৰ উৎপাদন আৰম্ভ কৰে। জাৰ্মানীৰ প্ৰক্টাৰ এণ্ড গেম্বল কোম্পানীয়ে ১৯১৬ চনত কাচকেড নামেৰে চিনথেটিক ডিটাৰজেণ্ট বনাবলৈ লয়। ১৯৩০ চনত আমেৰিকাই ঘৰুৱা ব্যৱহাৰৰ উপযোগী ডিটাৰেণ্ট চাবোন বনাবলৈ ধৰে। দ্বিতীয় শতিকাত বিখ্যাত গ্ৰীক চিকিৎসক গেলনে মানৱ জাতিক চাবোনৰ উপযোগিতা সম্পৰ্কে অৱগত কৰায়। পোনতে মহঙা হোৱা বাবে ইয়াৰ ব্যৱহাৰ ধনীবৰ্গৰ মাজতে সীমিত আছিল যদিও কালক্ৰমত ই সুলভ মূল্যৰ হৈ পৰাত বিশ্বৰ সৰ্বত্ৰে সকলো শ্ৰেনীৰ লোকৰ জীৱনৰ এৰাব নোৱৰা সাৰথি হৈ পৰিল। 
 
ৰসায়ন
ৰসায়ন শাস্ত্ৰৰ মতে চাবোন হল এবিধ ফেটি এচিডৰ নিমখ। বনস্পতি বা জন্তুৰ চৰ্বিৰ তেল হল এবিধ ট্ৰাইগ্লিচাৰাইড (৩বিধ ফেটি এচিড আৰু এটা গ্লিচাৰলৰ মিশ্ৰণ)।,  .    .  ,   . ইয়াক যেতিয়া খাৰুৱা (এলকেলি) পদাৰ্থৰে (সাধাৰণতঃ ছডিয়ামপটাছিয়াম হাইড্ৰক্সাইড) অৰ বিক্ৰিয়া কৰোৱা হয় (  চোপনিফিকেচন ক্ৰিয়া বোলে) ফেটি এচিডে এলকেলিৰ লগ লাগি চাবোন ৰ সৃষ্টি কৰে। বাইপ্ৰডাক্ট হিচাবে ওলায় গ্লিচাৰিন।

চাবোনৰ কাৰ্য
চাবোনত জীৱানুসমূহ বা আন মলিয়ন তত্ত্বসমূহ লাগি আমাৰ শৰীৰৰ পৰা আতৰ হয়। এই ক্ৰিয়াক চাৰফেক্টেণ্ট ক্ৰিয়া  বোলে। 

