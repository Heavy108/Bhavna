জাতিসংঘ (; লিগ অফ নেশ্বনছ) আছিল বিশ্বৰ প্ৰথম আন্তঃচৰকাৰী সংস্থা, যাৰ মূল লক্ষ্য আছিল বিশ্ব শান্তি বজায় ৰখা। প্ৰথম বিশ্বযুদ্ধৰ অৱসানৰ পাছত ১৯১৯ চনৰ আৰম্ভণিতে বহা পেৰিচ শান্তি সম্মিলনত এই সংস্থাৰ গঠনৰ চিন্তাচৰ্চা কৰা হয়। পাছত ১৯২০ চনৰ ১০ জানুৱাৰীত জাতিসংঘ প্ৰতিষ্ঠিত হয়। ইয়াৰ তিনিটা প্ৰধান অংগ আছিল সভা , পৰিষদ , আৰু সচিবালয় । ইয়াৰ লগতে আন দুটা গুৰুত্বপূৰ্ণ বিভাগ আছিল আন্তঃৰাষ্ট্ৰীয় ন্যায়ৰ স্থায়ী ন্যায়ালয়  আৰু আন্তঃৰাষ্ট্ৰীয় শ্ৰমিক সংস্থা ।

জাতিসংঘৰ মূল উদ্দেশ্য আছিল (১) বিধি আৰু ন্যায়ৰ মাজেদি আন্তঃৰাষ্ট্ৰীয় শান্তি আৰু নিৰাপত্তা ৰক্ষা কৰা, (২) যুদ্ধৰ অৱসান ঘটাৱাৰ বাবে প্ৰচেষ্টা চলোৱা আৰু আলাপআলোচনাৰ মাধ্যমেৰে বিবাদ নিষ্পত্তি কৰা, (৩) ৰাষ্ট্ৰসমূহৰ মাজত ন্যায়সংগত সম্পৰ্ক ৰক্ষা কৰা, আদি। জাতিসংঘই আন্তঃৰাষ্ট্ৰীয় শান্তিসম্প্ৰীতিৰ বাবে কাম আৰম্ভ কৰিছিল। কিন্তু জাতিসংঘৰ চুক্তিপত্ৰত ভালেমান আঁসোৱাহ থকাৰ বাবে বিশেষ ফলৱতী নহল। ১৯৩৯ চনৰ ১ ছেপ্টেম্বৰ তাৰিখে  আৰম্ভ হয় আৰু লগে লগে জাতিসংঘৰ পতন হয়। ১৯৪৫ চনত ইয়াৰ উত্তৰসূৰী ৰূপে ৰাষ্ট্ৰসংঘ ৰ স্থাপন হয়।

 ইতিহাস 
কুৰি শতিকাৰ আৰম্ভণিতে ১৯১৮ চনৰ পৰা ১৯১৮ চন পৰ্যন্ত প্ৰথম বিশ্বযুদ্ধ সংঘটিত হয়। এই যুদ্ধ প্ৰলয়ংকাৰী আছিল আৰু পৃথিৱীৰ প্ৰায় সকলো উন্নত দেশেই ক্ষতিগ্ৰস্ত হৈছিল। সেইবাবে ফ্ৰান্সৰ ৰাজধানী পেৰিচ নগৰত ১৯১৯ চনৰ আৰম্ভণিতে বহা পেৰিচ শান্তি সম্মিলন ত যােগ দিয়া বিশ্বৰ নেতৃবৰ্গই পৃথিৱীলৈ যাতে পুনৰ এনে ভয়াবহ যুদ্ধ নাহে তাৰ বাবে চিন্তাচৰ্চা কৰি জাতিসংঘ নামৰ এটা আন্তঃৰাষ্ট্ৰীয় সংস্থাৰ জন্ম দিয়ে। এই শান্তি আলােচনাৰ ফলস্বৰূপে কেইবাটাও সন্ধি স্বাক্ষৰিত হয়, যাৰ ভিতৰত উল্লেখযােগ্য সন্ধি আছিল ভাৰ্চাই সন্ধি । এই সন্ধিপত্ৰতেই জাতিসংঘৰ চুক্তিপত্ৰ  সন্ধিবিষ্ট কৰা হয়। তানুসাৰে ১৯২০ চনৰ ১০ জানুৱাৰীত জাতিসংঘৰ স্থাপন কৰা হয়।

জাতিসংঘত উপনিৱেশসমূহত বাস কৰা জনগণৰ কোনো প্ৰতিনিধিত্ব নাছিল আৰু আমেৰিকা যুক্তৰাষ্ট্ৰ, ছ'ভিয়েট সংঘ, জাপান, জাৰ্মানীৰ দৰে বৃহৎ শক্তিয়ে যোগদান কৰা নাছিল। ১৯৩৭ চনৰ জাপানৰ চীন আক্ৰমণ, ১৯৩৫ চনৰ ইটালীৰ ইথিওপিয়া আক্ৰমণ আৰু  দ্বিতীয় বিশ্বযুদ্ধৰ আৰম্ভণি ৰোধ কৰাত জাতিসংঘ ব্যৰ্থ হয়।

দ্বিতীয় বিশ্বযুদ্ধত হিৰোছিমা আৰু নাগাছাকিত পৰমাণু বোমাৰ বিভীষিকাই সকলোকে সচকিত কৰে। সেয়ে ১৯৪৫ চনত আন্তঃৰাষ্ট্ৰীয় শান্তিসম্প্ৰীতি আৰু সামাজিক, অৰ্থনৈতিক, মানৱাধিকাৰ আদি সমস্যা সমাধানত সহযোগিতাৰ বাবে ]ৰ গঠন কৰা হয়।

কোৱাভাতুৰি (বৈজ্ঞানিক নাম  ,অসমৰ উদ্ভিদ কোষ ফটিক চন্দ্ৰ গগৈ; অসম প্ৰকাশন পৰিষদ, প্ৰথম প্ৰকাশ ডিছেম্বৰ ২০০৭  ,  ,  ,   ইত্যাদি কেইবাটাও প্ৰজাতিৰ উদ্ভিদ)। অসমৰ হাবিয়েবননিয়ে উৎপন্ন হোৱা লতা জাতীয় উদ্ভিদ। এই উদ্ভিদৰ পৰাই অসমীয়া জতুৱা ঠাঁচ ‘বাহিৰে ৰং চং ভিতৰে কোৱাভাতুৰি’ উদ্ভৱ হৈছে।

বিৱৰণ

কোৱাভাতুৰি হাবিত উৎপন্ন হয়। ইয়াৰ লতাডালে ঠালঠেঙুলি মেলি ওপৰলৈ বগুৱা বাই যায়।

কোৱাভাতুৰিৰ ফুলবোৰ ৰঙচুৱা আৰু মজলীয়া আকাৰৰ হয়। ফুলবোৰ পুৰঠ হ’লে ৰংচঙীয়া ফলৰ উৎপত্তি হয়। এই ফলৰ ভিতৰ অংশ ক’লাচানেকীয়া হয়। ফলবোৰ গছৰ ওপৰলৈ বগুৱা বাই যোৱা লতাডালৰ পৰা ওলমি ওলমি থাকে। পকা ফলবোৰ ৰঙা হয় আৰু পকা কেৰালাৰ দৰে মেল খাই যায়। তাৰ ভিতৰত থকা গুটিবোৰ মাটিত সৰু পৰিলে পুলি গজি সময়ত নতুন লতাৰ আৱিৰ্ভাৱ হয়।

লোক সংস্কৃতিত
কোৱাভাতুৰিৰ ফলবোৰ বাহিৰফালে ৰংচঙীয়া আৰু ভিতৰভাগ ক’লা চানেকীয়া হয়। ইয়াৰ ফল খোৱাৰ উপযুক্ত নহয়। সেয়ে অসমীয়া সমাজত কোনো ধুনীয়া বস্তুত গুণৰ অভাৱ বুজাবলৈ ‘বাহিৰে ৰং চং ভিতৰে কোৱাভাতুৰি’ বুলি জতুৱা ঠাঁচ ব্যৱহাৰ কৰে।

মণিপুৰী নৃত্য  ভাৰতৰ সংগীত নাটক একাডেমীয়ে স্বীকৃতি দিয়া আঠটা শাস্ত্ৰীয় নৃত্যৰ ভিতৰত অন্যতম। ই এক মসৃণ, মহিমামণ্ডিত আৰু কাৰিকৰীভাৱে কিছু সহজ নৃত্য। মণিপুৰী নৃত্য মণিপুৰৰ এক সমৃদ্ধিশালী লোকনৃত্য। লোক পৰম্পৰা আৰু আচাৰ ব্যৱহাৰৰ সৈতে জড়িত ভিন ভিন প্ৰকাৰৰ মণিপুৰী নৃত্য আছে। মণিপুৰী নৃত্যৰ বিষয়বস্ত্ত সাধাৰণতে ভগৱান কৃষ্ণৰ জীৱনৰ বিভিন্ন ঘটনাৱলীৰ পৰা আহৰণ কৰা হয়। নৃত্য চলি থকাৰ সময়ত সমবেত সংগীতৰ মাজে মাজে এজন বৰ্ণনাকাৰীয়ে সংলাপবোৰ মাতি যোৱাৰ লগতে বৰ্ণনাসূচক অংগীভংগীও দেখুৱাই যাব পাৰে। আন ভাৰতীয় নৃত্যৰ দৰে এই নৃত্যতো শিল্পীসকলে ভৰিত ঘুগুৰা পিন্ধে যদিও নৃত্যৰ গতিয়ে তাৰ শব্দ প্ৰকট হৈ উঠিবলৈ সুবিধা নিদিয়ে, কাৰণ এই নৃত্যত ভৰি মাটিৰপৰা বেছি ওপৰলৈ নুঠে আৰু খোজ খুব লাহেকৈ দিয়া হয়। এই নৃত্যত মহিলাসকলে গোল গোল আইনাৰ টুকুৰাৰে সজোৱা এক বিশেষ ধৰণৰ ডাঙৰ ঘূৰী  পিন্ধে আৰু মূৰত স্বচ্ছপ্ৰায় এখন পাতল ওৰণি লয়। ধীৰ চন্দত একাবেকা আৰু হালিজালি কৰিবলগীয়া নৃত্যৰ বাবে মণিপুৰী নৃত্যত নাৰীসুলভ বৈশিষ্ট্য বিদ্যমান। আন আন নৃত্য ৰীতিত নৃত্যশিল্পী গৰাকীৰ মুখ আৰু চকুৱে ভাৱপ্ৰকাশত এক গুৰুত্বপূৰ্ণ ভূমিকা লোৱা দেখা যায়। পিছে মণিপুৰী নৃত্যত নৃত্যশিল্পীগৰাকীৰ মুখ ভংগীমাৰ অভিব্যক্তি প্ৰায় নাথাকে। মণিপুৰী নৃত্যৰ শ্ৰেষ্ঠ ৰূপ প্ৰকাশ পায় ৰাসলীলাত। বৰ্তমান মণিপুৰী নৃত্য আৰু ৰাসলীলা প্ৰায় সমাৰ্থক বুলিব পাৰি।

প্ৰসিদ্ধ মণিপুৰী নৃত্যশিল্পী
 আতম্বা সিং
 আমুৰি সিং
 হোবাম অংবি ঙাংবি দেৱী

ৰাতাবাৰী বিধান সভা সমষ্টি অসম বিধানসভাৰ ১২৬ খন বিধানসভা সমষ্টিৰ এখন। অসম বিধানসভাৰ সমষ্টিসমূহৰ ক্ৰমাংক অনুসৰি ১ হৈছে ৰাতাবাৰী বিধানসভা সমষ্টিৰ ক্ৰমাংক। এই সমষ্টি অনুসূচীত জাতিৰ প্ৰাৰ্থীৰ বাবে সংৰক্ষিত। ৰাতাবাৰী কৰিমগঞ্জ জিলাৰ পাঁচটা বিধানসভা সমষ্টিৰ অন্যতম। ই ৰ অন্তৰ্গত সাতখন বিধানসভা সমষ্টিৰ এখন। ৰ আন ছয়টা বিধানসভা সমষ্টি হল, কৰিমগঞ্জ জিলাৰ , , ,  আৰু হাইলাকান্দি জিলাৰ ,  আৰু ।
বিধায়ক সকল
১৯৬২ বৈদ্যনাথ মুখাৰ্জী, ভাৰতীয় জাতীয় কংগ্ৰেছ
১৯৬৭ বি. উপাধ্যা, ভাৰতীয় জাতীয় কংগ্ৰেছ
১৯৭২ সুৰঞ্জন নন্দী, ভাৰতীয় জাতীয় কংগ্ৰেছ
১৯৭৮ লীলাময় দাস, জনতা পাৰ্টি
১৯৮৩ সুবল চন্দ্ৰ দাস, ভাৰতীয় জাতীয় কংগ্ৰেছ
১৯৮৫ কুমাৰী ৰবিদাস, ভাৰতীয় জাতীয় কংগ্ৰেছ
১৯৯১ ৰামপ্যাৰে ৰবিদাস, ভাৰতীয় জাতীয় কংগ্ৰেছ
১৯৯৬ শম্ভূ সিং মাল্লাহ, ভাৰতীয় জনতা পাৰ্টি 
২০০১ ৰথীশ ৰঞ্জন চৌধুৰী, নিৰ্দলীয় 
২০০৩ কৃপানাথ মাল্লাহ, ভাৰতীয় জাতীয় কংগ্ৰেছ
২০০৬ শম্ভূ সিং মাল্লাহ, ভাৰতীয় জনতা পাৰ্টি
২০১১ কৃপানাথ মাল্লাহ, ভাৰতীয় জাতীয় কংগ্ৰেছ
২০১৬ কৃপানাথ মাল্লাহ, ভাৰতীয় জনতা পাৰ্টি
লগতে চাওক
অসম বিধানসভাৰ সমষ্টিসমূহৰ তালিকা

একাত্ম মানৱবাদ দীন দয়াল উপাধ্যায়ৰ দ্বাৰা বিকশিত এক দৰ্শন। এই দৰ্শনক ১৯৬৫ত জন সংঘই নিজৰ আনুষ্ঠানিক দৰ্শন হিচাপে গ্ৰহণ কৰিলে। 

 দৰ্শন 
পণ্ডিত দীন দয়াল উপাধ্যায়ৰ মতে, ভাৰতৰ মুখ্য উদ্দেশ্য হব লাগে এক ঘৰুৱা ধৰণেৰে মানৱক চিন্তাৰ কেন্দ্ৰত ৰাখি বিকাশ কৰা। .

এই ধাৰণাই পশ্চিমীয়া  ব্যক্তিবাদ আৰু  সমাজবাদৰ বিৰোধ কৰে। এই বিচাৰত উভয়ৰ মাজৰ পথ বিচৰা হৈছে। .

 মানুহৰ চাৰি উদ্দেশ্য 
উপাধ্যায়ৰ মতে, মানুহৰ শৰীৰ, মন, বুদ্ধি আৰু আত্মা থাকে। আৰু থাকে চাৰি সৰ্বজনীন উদ্দেশ্য ধৰ্ম, অৰ্থ, কাম আৰু মোক্ষ। একোকে বাদ দিব নোৱাৰি যদিও, ধৰ্ম প্ৰাৰম্ভিক আৰু মোক্ষ চৰম উদ্দেশ্য কোনো মানৱ আৰু সমাজৰ। তেওঁ দাবী কৰিছিল যে পুঁজিবাদ আৰু  শৰীৰ আৰু মনকহে মহত্ত্ব প্ৰদান কৰে, আৰু বস্তুবাদী উদ্দেশ্য তথা সম্পদ আগবঢ়াই। 

 ব্যক্তিবাদ নস্যাৎ 
উপাধ্যায়ে ব্যক্তিবাদক সৰ্বোচ্চ জ্ঞান কৰা সামাজিক ব্যৱস্থাসমূহৰ সমালোচনা কৰিছিল। তেওঁ লগতে দাবী কৰিছিল যে  ব্যক্তিবাদক এক বৃহৎ হ্ৰদয়হীন যন্ত্ৰৰ অংগ হিচাপে ভাঙি পেলায় আৰু সেয়ে তেওঁ সাম্যবাদৰো বিৰোধিতা কৰিছিল। উপাধ্যায়ৰ মতে, সমাজ কেইবাজনো ব্যক্তিৰ মাজত হোৱা সামাজিক চুক্তিৰে উদ্ভৱ হোৱা নাই, বৰং স্বয়ংক্ৰিয়ভাৱে হৈছে এক জীৱিত প্ৰাণীৰ দৰে। সমাজৰ নিজা জাতীয় আত্মা থাকে ঠিক এক ব্যক্তিৰ দৰেই। .

 উৎস 

 সূত্ৰৰ উৎস 
দাবী কৰা হয় যে একাত্ম মানৱবাদৰ উৎস অদ্বৈত বেদান্ত, আৰু গান্ধীৰ দৰ্শন। গান্ধীবাদী দৰ্শনৰ দৰে স্বদেশী আৰু লঘু উদ্যোগৰ বিকাশত গুৰুত্ব প্ৰদান কৰা হৈছে। কিন্তু একাত্ম মানৱবাদত হিন্দু জাতীয়তাবাদৰ বিশেষ প্ৰভাৱ আছে। 

 নেহৰুৱীয় অৰ্থনৈতিক নীতিৰ বিৰোধ 
উপাধ্যায়ে দাবী কৰিছিল যে  সমালোচনা অবিহনে পশ্চিমীয়া ধাৰণা আৰু উদ্যোগীকৰণ গ্ৰহণ কৰিছিল। উপাধ্যায়ৰ মতে এনে কৰাত ভাৰতত ভোগবাদী প্ৰৱণতা গঢ় লৈ উঠিছে। তেওঁৰ মতে ই ভাৰতীয় আদৰ্শৰ বিৰোধী কাৰণ ভাৰতীয় আদৰ্শই ভৌতিক সম্পদ বৃদ্ধিৰ নিৰন্তৰ প্ৰয়াসৰ সলনি সন্তুষ্টিতহে গুৰুত্ব আৰোপ কৰে। তেওঁ এই কথাও সোঁৱৰাইছিল যে নেহৰুৱীয় অৰ্থনৈতিক নীতি দাৰিদ্ৰ্য দূৰীকৰণত বিফল হৈছিল। 

জৰ্জিয়া (জৰ্জিয় ভাষা საქართველო চাকাৰ্ত্‌ভ়েলো) পূব ইউৰোপৰ এখন গণতান্ত্ৰিক ৰাষ্ট্ৰ। ইয়াৰ ৰাজধানীৰ নাম তিবি‌লিচি। জৰ্জিয়া কৃষ্ণ সাগৰ আৰু কাস্পিয়ান সাগৰৰ মাজত অৱস্থিত স্থলযোটক দক্ষিণ ককেছাছ অঞ্চলৰ আটাইতকৈ পশ্চিমত অৱস্থিত ৰাষ্ট্ৰ। দক্ষিণ ককেছাছৰ অন্য ৰাষ্ট্ৰসমূহ হ’ল আজেৰবাইজান আৰু আৰ্মেনিয়া। 

জৰ্জিয়াৰ ভূগোল বিচিত্ৰ। ইয়াত আছে উচ্চ পৰ্বতমালা আৰু উৰ্বৰ উপকূলীয় নিম্নভূমি। জনসংখ্যাৰ অধিকাংশয়ে জৰ্জিয় জাতিৰ লোক। ১৯২২ চনত দেশখন ছোভিয়েট ইউনিয়নৰ অন্তৰ্ভুক্ত কৰা হয়। ১৯৯১ চনত স্বাধীনতা লাভ কৰাৰ পিছত দেশখনত ৰাজনৈতিক গতিবিধি আৰু গৃহযুদ্ধ আৰম্ভ হয়। এইসমূহ ঘটনাৰ কাৰণে আৰু অন্যান্য প্ৰাক্তন ছোভিয়েট গণতন্ত্ৰ সমূহৰ লগত অৰ্থনৈতিক সম্পৰ্ক ছিন্ন হোৱাৰ বাবে ইয়াৰ অৰ্থনীতি পতনৰ দিশত আগবাঢ়ে। ১৯৯০ৰ দশকৰ মাজৰ ফালে ৰাজনৈতিক সংঘাত কমি যোৱাত আৰু মুক্ত বজাৰ সংস্কাৰ সমূহ প্ৰতিষ্ঠিত হোৱাত দেশখনৰ অৰ্থনীতিত স্থিতিশীলতা ঘূৰি আহে। ১৯৯৫ চনৰ আগষ্ট মাহৰ জৰ্জিয়াৰ প্ৰথম সংবিধান গ্ৰহণ কৰা হয়। 

জৰ্জিয়াৰ সীমাৰ অভ্যন্তৰত দুইখন স্বায়ত্তশাসিত প্ৰজাতন্ত্ৰ বিদ্যমান। এখন হ’ল জৰ্জিয়াৰ দক্ষিণপশ্চিম কোণত অৱস্থিত আজাৰিয়া আৰু আনখন দেশৰ উত্তৰপশ্চিম দিশত অৱস্থিত আবখাজিয়া। দুয়োখন প্ৰজাতন্ত্ৰৰে কৃষ্ণ সাগৰত উপকূল আছে। তদুপৰি দক্ষিণ অছেটিয়া নামৰ এখন স্বায়ত্তশাসিত অঞ্চল দেশৰ উত্তৰৰ মধ্যভাগত অৱস্থিত। আবখাজিয়া আৰু দক্ষিণ অছেটিয়াৰ উত্তৰে ৰাছিয়া অৱস্থিত। আজাৰিয়াৰ দক্ষিণে তুৰস্ক অৱস্থিত।

 ৰাজনীতি 
জৰ্জিয়া এখন অৰ্ধৰাষ্ট্ৰপতি শাসিত প্ৰতিনিধিত্বমূলক বহুদলীয় গণতান্ত্ৰিক প্ৰজাতন্ত্ৰ। ৰাষ্ট্ৰপতি হ’ল ৰাষ্ট্ৰৰ প্ৰধান। সেইদৰে প্ৰধানমন্ত্ৰী হ’ল চৰকাৰ প্ৰধান। ৰাষ্ট্ৰৰ প্ৰায় সকলো ক্ষমতা চৰকাৰৰ হাতত ন্যস্ত। আইন প্ৰণয়নৰ ক্ষমতা চৰকাৰ আৰু আইনসভা উভয়ৰ ওপৰত ন্যস্ত। 
বিচাৰ আৰু ন্যায় ব্যৱস্থা চৰকাৰৰ পৰা স্বতন্ত্ৰ। 

 .
.
.
.
 .

জাংদাও বডোচা  এগৰাকী বড়ো ভাষাৰ চলচ্চিত্ৰ পৰিচালক, চিত্ৰগ্ৰহণকাৰী আৰু সম্পাদক। তেওঁ চলচ্চিত্ৰ পৰিচালনা বিষয়ত ভাৰতীয় চলচ্চিত্ৰ আৰু দূৰদৰ্শন প্ৰতিষ্ঠানৰ  ডিপ্লোমাধাৰী। ৰাষ্ট্ৰীয় চলচ্চিত্ৰ বঁটা বিজয়ী বড়ো ভাষাৰ প্ৰথম পূৰ্ণদৈৰ্ঘ্যৰ কাহিনীছবি আলায়াৰণৰ তেওঁ পৰিচালনা, চিত্ৰগ্ৰহণ আৰু সম্পাদনা কৰিছিল। তেওঁ পৰিচালনা কৰা দ্বিতীয়খন কাহিনী ছবি হ’ল হাগ্ৰামায়াও জিনাহাৰি। তেওঁ বহুকেইখন তথ্যচিত্ৰও নিৰ্মাণ কৰিছে।

প্ৰাৰম্ভিক আৰু শিক্ষা জীৱন
১৯৫৯ চনৰ ১৩ জুলাইত ওদালগুৰি জিলাত বডোচাৰ জন্ম হয়। তেওঁৰ দেউতাকৰ নাম আছিল ৰাধিকা ৰঞ্জন ব্ৰহ্ম আৰু মাকৰ নাম হাৰানি ব্ৰহ্ম। স্কুলীযা শিক্ষা কোকৰাঝাৰত। কলেজীয়া শিক্ষা  পৰা। কলেজত থাকোঁতে তেওঁ মন কৰে যে সকলো প্ৰধান প্ৰধান ভাৰতীয় ভাষাত চলচ্চিত্ৰ নিৰ্মাণ হৈছে, কিন্তু বড়ো ভাষাত কোনো চলচ্চিত্ৰ তেতিয়ালৈ নিৰ্মাণ হোৱা নাই। সেয়েহে ছবি নিৰ্মাণ কলাকৌশল শিকিবলৈ তেওঁ পুনাৰ ভাৰতীয় চলচ্চিত্ৰ আৰু দূৰদৰ্শন প্ৰতিষ্ঠানলৈ  যোৱাৰ বাবে মনস্থ কৰে। এনেতে ১৯৮১ চনত এখন আলোচনীত মুম্বাইৰ জেভিয়াৰ্চ ইঞ্চটিটিউট অৱ মাচ কমিউনিকেচনৰ উল্লেখ পাই তাত কিবা প্ৰকাৰে এবছৰীয়া বেচিক ফিল্ম মেকিঙৰ পাঠ্যক্ৰম এটাত নাম ভৰ্তি কৰে। তাৰপিছত পুনাৰ ভাৰতীয় চলচ্চিত্ৰ আৰু দূৰদৰ্শন প্ৰতিষ্ঠানত নাম ভৰ্তি কৰে। তাত প্ৰথম দুবছৰত তেওঁ ছবি নিৰ্মাণৰ সকলো বিষয় যেনে চিত্ৰগ্ৰহণ, সম্পাদনা, শব্দগ্ৰহণ, পৰিচালনা আদিৰ বিষয়ে শিক্ষাগ্ৰহণ কৰে। তৃতীয় অৰ্থাৎ চূড়ান্ত বৰ্ষতহে তেওঁ চলচ্চিত্ৰ পৰিচালনা সম্পৰ্কীয় বিশেষীকৃত পাঠ্যক্ৰম নিৰ্বাচন কৰে।

চলচ্চিত্ৰ নিৰ্মাণ
ভাৰতীয় চলচ্চিত্ৰ আৰু দূৰদৰ্শন প্ৰতিষ্ঠানত পঢ়ি থকা অৱস্থাতে, তৃতীয় চেমিষ্টাৰৰ অন্তত কোকৰাঝাৰৰ কেইজনমান স্থানীয় ব্যক্তিৰ আৰ্থিক সহযোগত আলায়াৰণৰ শ্বুটিং আৰম্ভ কৰে। ১৯৮৪ৰ ১৩ মাৰ্চত ছবিখনৰ মুহূৰত হয় আৰু ১৯৮৬ৰ ১৩ মাৰ্চত কোকৰাঝাৰৰ গঙ্গা টকীজত ছবিখনে মুক্তি পায়। বড়ো দৰ্শকসকলে আলায়ৰণক আদৰি লয়। কোকৰাঝাৰত ই এমাহ জুৰি চলে। মাজেমাজে ইয়াৰ ৪৫টা দৰ্শনীও অনুষ্ঠিত কৰিবলগীয়া হয়।

১৯৯৬ চনত তেওঁৰ দ্বিতীয় কাহিনী ছবি হাগ্ৰামায়াও জিনাহাৰি মুক্তি পায়। অবিশ্বাসনীয় কম বাজেটেৰে, অপেছদাৰী অভিনয়শিল্পী আৰু নশিকাৰুৰ প্ৰডাকচন ইউনিটেৰে অৰণ্য বিষয়ক এই ছবিখন নিৰ্মাণ কৰি উলিয়াইছিল। আলায়ৰণ আৰু হাগ্ৰামায়াও জিনাহাৰি দুয়োখনৰে চিত্ৰগ্ৰহণ আৰু সম্পাদনাৰ কামো কৰিছে।

গুৱাহাটী দূৰদৰ্শন কেন্দ্ৰৰ বাবে লোককথাৰ ওপৰত ভিত্তি কৰি ১৪টা খণ্ডৰ থ্ৰিডি চুটি এনিমেচন ছবি নিৰ্মাণ কৰিছে।

বডোচাই আন কেইবাখনো চলচ্চিত্ৰ আৰু তথ্যচিত্ৰও নিৰ্মাণ কৰিছে। তাৰে ভিতৰত   (২০০১),    (২০০৩),      (২০০৫) আদি উল্লেখযোগ্য।

স্বীকৃতি
 বডোচাৰ প্ৰথম কাহিনী ছবি আলায়াৰণলৈ  অষ্টম অনুসূচী বহিৰ্ভূত ভাৰতীয় ভাষাত নিৰ্মিত (বড়ো ভাষা) শ্ৰেষ্ঠ ছবিৰ ১৯৮৫ৰ ৰাষ্ট্ৰীয় চলচ্চিত্ৰ বঁটা।
 হাগ্ৰামায়াও জিনাহাৰিৰ বাবে পৰিবেশ, সংৰক্ষণ, পৰিৰক্ষণ শিতানত ছবিখনে শ্ৰেষ্ঠ ছবিৰ ১৯৯৫ৰ ৰাষ্ট্ৰীয় চলচ্চিত্ৰ বঁটা।

মুহাম্মাদৰ প্ৰথম প্ৰকাশ আছিল ইছলামিক পৰম্পৰাত ৬১০ খ্ৰীষ্টাব্দত সংঘটিত হোৱা বুলি বৰ্ণনা কৰা এটা পৰিঘটনা, য’ত  নবী   (জিব্ৰাইল)য়ে তেওঁৰ ওচৰলৈ গৈছিল, যিয়ে তেওঁক পিছলৈ কোৰআনলৈ পৰিণত হোৱাৰ আৰম্ভণিৰ বিষয়ে অৱগত কৰিছিল। মক্কাৰ সমীপৰ জাবাল আননৌৰ পৰ্বতত অৱস্থিত  নামৰ গুহাত এই অনুষ্ঠান অনুষ্ঠিত হয়। 

 প্ৰকাশৰ তাৰিখ 

প্ৰকাশৰ সঠিক তাৰিখ আৰু সময়ৰ কথা ক’তো উল্লেখ কৰা হোৱা নাই। ফলত সঠিক তাৰিখৰ ওপৰত বিতৰ্কৰ সৃষ্টি হয়। 

 প্ৰথম প্ৰকাশৰ সময়ত কেলেণ্ডাৰৰ অৱস্থা 

ৰ মাহবোৰ ঋতুৰ মাজেৰে ঘূৰি থকাটো বন্ধ কৰিবলৈ ইণ্টাৰকেলেচন ব্যৱহাৰ কৰা হৈছিল। ইয়াৰ বাবে মাজে মাজে অতিৰিক্ত এমাহ (তীৰ্থযাত্ৰাত ঘোষণা কৰা) সুমুৱাই দিয়া হৈছিল, আদৰ্শগতভাৱে ঊনৈশ বছৰত সাতবাৰ। ৪১২ খ্ৰীষ্টাব্দত আন্তঃসংযোগ প্ৰৱৰ্তন কৰা হৈছিল বুলি কোৱা হৈছিল আৰু ই ৰ পৰা ধাৰলৈ লোৱা হৈছিল। এই প্ৰথা নিয়ন্ত্ৰণ কৰা ইহুদী বিষয়াজনক īʾ বুলি জনা গৈছিল।

যেতিয়া আৰবসকলে এই পদ্ধতি গ্ৰহণ কৰিছিল তেতিয়া তেওঁলোকে এই শব্দটো īʾ ব্যৱহাৰ কৰিছিল সমগ্ৰ ব্যৱস্থাটোক বুজাবলৈ। ইহুদীসকলে ইয়াক চলোৱাৰ দৰেই ইয়াক পৰিচালনা কৰা হৈছিল – বছৰৰ আৰম্ভণি (মুহৰৰাম) বসন্তৰ বতৰৰ লগত জড়িত আছিল।

 প্ৰথম প্ৰকাশৰ তাৰিখ চিনাক্ত কৰা 
মুবাৰকপুৰীৰ মতে এই ঘটনাৰ সঠিক তাৰিখ আছিল সূৰ্য্য উদয়ৰ ঠিক আগৰ ৰ ২১ তাৰিখ সোমবাৰ অৰ্থাৎ ৬১০ খ্ৰীষ্টাব্দৰ ১০ আগষ্ট – যেতিয়া মুহাম্মাদৰ বয়স আছিল ৪০ চন্দ্ৰ বছৰ, ৬ মাহ আৰু ১২ দিন, অৰ্থাৎ ৩৯ সৌৰবছৰ, ৩ মাহ আৰু ২২ দিন।

আন কিছুমানে নিৰ্দিষ্ট (অৰ্থাৎ অঅন্তৰ্ভুক্ত) কেলেণ্ডাৰখন পিছলৈ প্ৰক্ষেপ কৰি দিনটো স্থাপন কৰে, দেওবাৰৰ পৰা সোমবাৰলৈকে, ১৩ৰ পৰা ১৪ ডিচেম্বৰ ৬১০লৈ নিশাৰ তাৰিখ প্ৰদান কৰে। 

সাৰাংশ

 অনুসৰি  ওচৰৰ পাহাৰীয়া গুহাত (হিৰাৰ গুহা) ৰিট্ৰিটত থকাৰ সময়ত, য’ত মুহাম্মাদে গৈ নিজৰ সম্প্ৰদায়ৰ কুকৰ্মৰ ওপৰত চিন্তা কৰিছিল।  তেওঁৰ সন্মুখত উপস্থিত হৈ তেওঁক পঢ়ক! তেওঁ উত্তৰ দিলে, কিন্তু মই পঢ়িব নোৱাৰো! । তাৰ পাছত জিব্ৰাইল ফৰিষ্টাই তেওঁক টানকৈ সাৱটি ধৰিলে আৰু তাৰ পিছত তেওঁক কোৰআনৰ ৰ প্ৰথম শাৰীবোৰ অৱতীৰ্ণ কৰিলে, পঢ়ক আল্লাহৰ নামত যিজনে সৃষ্টি কৰিলে, (১) মানুহক এটা থোকৰ পৰা সৃষ্টি কৰিলে। (২) পঢ়ক আৰু। আল্লাহ পৰম উদাৰ, (৩) যিয়ে কলমৰ দ্বাৰা শিকাইছিল, (৪) মানুহক সেই কথা শিকাইছিল যিটো তেওঁ নাজানিছিল। (৫) (আলবুখাৰী ৪৯৫৩)। 
 প্ৰকাশৰ আগতে 

মুহাম্মাদৰ জন্ম আৰু ডাঙৰদীঘল হৈছিল মক্কাত। প্ৰায় ৪০ বছৰ বয়সত তেওঁ বহু ঘণ্টা অকলে  আৰু সৃষ্টিৰ দিশবোৰৰ ওপৰত জল্পনাকল্পনা কৰি কটায়। . .    তেওঁ চিন্তিত আছিল ঐশ্বৰিক পথ প্ৰদৰ্শন (জাহিলিয়াহ), সামাজিক অশান্তি, অন্যায়, ব্যাপক বৈষম্য (বিশেষকৈ নাৰীৰ বিৰুদ্ধে)ৰ অজ্ঞানতা।, প্ৰাকইছলামিক আৰবত প্ৰচলিত জনজাতিৰ মাজত যুদ্ধ আৰু জনজাতীয় কৰ্তৃপক্ষৰ অপব্যৱহাৰ। সহযোগী মানুহৰ নৈতিক অৱক্ষয়, আৰু তেওঁৰ নিজৰ প্ৰকৃত ধৰ্মৰ সন্ধানে ইয়াক আৰু অধিক ইন্ধন যোগাইছিল, যাৰ ফলত এতিয়া তেওঁ সময়ে সময়ে মক্কাৰ পৰা তিনি মাইল উত্তৰত অৱস্থিত হিৰা পৰ্বত নামৰ গুহা এটালৈ চিন্তা আৰু চিন্তাৰ বাবে আঁতৰি যাবলৈ ধৰিলে। ইছলামিক পৰম্পৰা অনুসৰি এই সময়ছোৱাত মুহাম্মাদে আধ্যাত্মিক তাৎপৰ্য্যৰে ভৰা সপোন দেখিবলৈ আৰম্ভ কৰিছিল যিবোৰ প্ৰকৃত আমদানি অনুসৰি পূৰণ হৈছিল; আৰু এইটোৱেই আছিল তেওঁৰ ঐশ্বৰিক প্ৰকাশৰ আৰম্ভণি।

 প্ৰথম প্ৰকাশ 

মুছলমান পৰম্পৰা অনুসৰি এনে এটা অনুষ্ঠানত তেওঁ চিন্তা কৰি থকাৰ সময়তে ৬১০ খ্ৰীষ্টাব্দত  তেওঁৰ সন্মুখত উপস্থিত হৈ কলে, পঢ়ক, তাৰ পিছত তেওঁ উত্তৰ দিলে, মই পঢ়িব নোৱাৰো। তেতিয়া স্বৰ্গদূতে তেওঁক ধৰি জোৰেৰে আলিংগন কৰিলে। এইটো আৰু দুবাৰ ঘটিল তাৰ পিছত ফৰিষ্টাই মুহাম্মাদক তলত দিয়া আয়াতবোৰ পাঠ কৰিবলৈ আদেশ দিলে  ' ,                   , . , –.   . . প্ৰকাশৰ পিছত এই নতুন অভিজ্ঞতাত বিমোৰত পৰি মুহাম্মাদে ঘৰলৈ ৰাওনা হ’ল য’ত তেওঁক সান্ত্বনা দিলে তেওঁৰ পত্নী খাদিজাই, যিয়ে তেওঁক তেওঁৰ নেষ্ট’ৰিয়ান খ্ৰীষ্টান ধৰ্ম খুলশালীয়েক ৱাৰাকা ইবনে নাউফালৰ ওচৰলৈও লৈ গ’ল। ইছলামিক পৰম্পৰা অনুসৰি ৱাৰাকাহে বৰ্ণনা শুনি মুহাম্মাদৰ ওহীৰ সাক্ষ্য দিছিল, আৰু মুহাম্মাদক পতিয়ন নিয়াইছিল যে ওহী আল্লাহৰ পৰা আহিছে। ৱাৰাকাহে কে হে মোৰ ভতিজা! কি দেখিলা? যেতিয়া মুহাম্মাদে তেওঁৰ লগত কি হৈছে সেই কথা ক’লে, ৱাৰাকাহে উত্তৰ দিলে, এয়া হৈছে আল্লাহে মুছাৰ ওচৰলৈ পঠোৱা নামুছ (অৰ্থাৎ জিব্ৰিয়েল)। মই যদি সৰু হ'লোহেঁতেন। মই যদি সেই সময়লৈকে জীয়াই থাকিব পাৰিলোহেঁতেন যেতিয়া তোমাৰ লোকসকলে তোমাক বাহিৰ কৰি দিব। মুহাম্মাদে সুধিলে তেওঁলোকে মোক খেদি পঠিয়াবনে? ৱাৰাকাহে সঁহাৰি জনাই কলে আপুনি অনাৰ দৰে কিবা এটা লৈ অহা যিকোনো ব্যক্তিক শত্ৰুতাৰে ব্যৱহাৰ কৰা হৈছিল; আৰু যদি মই সেইদিনালৈকে জীয়াই থাকিব লাগে, তেন্তে মই আপোনাক দৃঢ়ভাৱে সমৰ্থন কৰিম। কিছুদিন পিছত ৱাৰাকাহৰ মৃত্যু হয়।

প্ৰাৰম্ভিক প্ৰকাশৰ পিছত থমকি ৰল আৰু জিব্ৰাইলৰ সৈতে দ্বিতীয়বাৰৰ বাবে মুখামুখি হল যেতিয়া মুহাম্মাদে আকাশৰ পৰা এটা মাত শুনিলে আৰু একেজন ফৰিষ্টাকে আকাশ আৰু পৃথিৱীৰ মাজত বহি থকা দেখিলে আৰু ৭৪ অধ্যায়ৰ প্ৰথম আয়াতৰ সৈতে প্ৰকাশ পুনৰ আৰম্ভ হল। 

আলতাবাৰী আৰু ইবনে হিছামে ৰিপৰ্ট কৰিছে যে মুহাম্মাদে এই প্ৰকাশত আচৰিত হোৱাৰ পিছত হিৰাৰ গুহা এৰি যায়, কিন্তু পিছলৈ, গুহালৈ উভতি আহি নিজৰ নিসংগতা অব্যাহত ৰাখিলে, যদিও পৰৱৰ্তী সময়ত তেওঁ মক্কালৈ উভতি যায়। তাবাৰী আৰু  লিখিছে যে মুহাম্মাদে জুবাইৰক কৈছিল

মুহাম্মাদৰ প্ৰথম আৰু দ্বিতীয় প্ৰকাশৰ অভিজ্ঞতাৰ মাজৰ সময়ৰ বিষয়ে জীৱনীকাৰসকলৰ মতানৈক্য আছে। ইবনে ইছহাকে লিখিছে যে মুহাম্মাদে প্ৰথম ওহী পোৱাৰ পৰা ৰাজহুৱাভাৱে প্ৰচাৰ কৰিবলৈ আৰম্ভ নকৰালৈকে তিনি বছৰ পাৰ হৈ গ’ল। বুখাৰীয়ে ৭৪ নং অধ্যায়ক দ্বিতীয় প্ৰকাশ হিচাপে লয় যদিও ৬৮ নং অধ্যায়ক দ্বিতীয় প্ৰকাশ বুলি দৃঢ় দাবী কৰা হৈছে।

দঁশেই হৈছে গোৰ্খাসকলৰ প্ৰধান উৎসৱ, যাক সকলো শ্ৰেণীৰ লোকে অতি আন্তৰিকতা আৰু ধুমধামেৰে পালন কৰে। গোৰ্খা পৰ্ব সংস্কৃতিত দঁশেই বুলি কোনো নিৰ্দিষ্ট দিন নাই যদিও ‘ষোৰ শ্ৰাদ্ধ’ (ষোল্ল শ্ৰাদ্ধ)ৰ আৰম্ভণিৰ লগে লগে দঁশেই আহি পালে বুলি কোৱা শুনা যায়, যিটো গৈ গৈ লক্ষ্মী পূৰ্ণিমাত অন্ত পৰে। গতিকে গোৰ্খাসকলৰ দঁশেইৰ প্ৰস্তুতি যোল্ল শ্ৰাদ্ধৰ পৰাই হয় বুলি কব পাৰি। ষোল্ল শ্ৰাদ্ধ সাধাৰণতে ভাদ আৰু আহিন মাহত পৰে। প্ৰতিপদাৰ পৰা যোল্লদিনলৈ নিজৰ পিতৃ শ্ৰাদ্ধৰ তিথি অনুযায়ী হিন্দু লোকসকলে নিজৰ স্বৰ্গীয় পিতৃসকলক সোঁৱৰি শ্ৰদ্ধা তৰ্পণ দিয়ে। এই যোল্ল দিনলৈকে নিজৰ পিতৃমাতৃ নথকা গোৰ্খা লোকসকলেও মাছমাংস, নহৰু, পিঁয়াজ আদি একো নোখোৱাকৈ নিজৰ পিতৃসকলৰ তিথিৰ দিনা পায়সৰ পিণ্ডাদি তৈয়াৰ কৰি তৰ্পণ দিয়ে। অজ্ঞাত কোনো পিতৃ যাতে বাদ পৰি নাযায়, সেইবাবে প্ৰতিপদাৰ দিনৰ পৰাই প্ৰতিদিনে পুৱাৰ আহাৰ গ্ৰহণ কৰাৰ আগে আগে দুটা সৰু দুনা (গছৰ পাত আৰু বাঁহৰ কাঠিৰে নিৰ্মিত)ত প্ৰস্তুত কৰা সকলো খাদ্যবস্তু পিতৃৰ নামত অৰ্পণ কৰা হয়। অৱশ্যে এই ষোল্লদিনলৈকে শুদ্ধ ৰূপত মাছ, মাংস, নহৰু, পিয়াজ একো নোখোৱাকৈ থকাৰ ব্যৱহাৰিক কাৰণ এই বুলিও কব পাৰি যে যিহেতু বলিবিধান পালন কৰা বেছিভাগ গোৰ্খাই মহালয়াৰ আৰম্ভণিৰ পৰাই অত্যধিক আমিষ ভোজন কৰে আৰু এই কঠিন আহাৰ গ্ৰহণৰ কাৰণে শৰীৰ প্ৰস্তুত হব লাগে, সেয়েহে মোল্লদিনলৈকে মাছমাংস, নহৰু, পিঁয়াজ নোখোৱাৰ। কাৰণে শৰীৰে এই কঠিন খাদ্য সহজে হজম কৰিব পাৰে।  দশেই ঠাই বিশেষে অন্য সম্প্ৰদায়ৰ লোকে ‘দশহেৰা’ বুলিও পালন কৰে।
 ৰীতিনীতি 
গোৰ্খাসকলৰ দঁশেই উৎসৱৰ মূল অনুষ্ঠান সাধাৰণতে আহিন আৰু কেতিয়াবা কাতি মাহৰ শুক্লপক্ষৰ প্ৰতিপদ তিথিৰ পৰা আৰম্ভ হয় যাক মহালয়া অথবা নৱৰাত্ৰি বুলিও কোৱা হয়। এই নৱৰাত্ৰিত শক্তি আহৰণ নাইবা নিৰ্দিষ্ট উদ্দেশ্য আগত ৰাখি প্ৰায়বোৰ গোৰ্খা পৰিয়ালেই ঘৰত ‘পোটিকদেৱীভাগৱত পাঠচণ্ডীপাঠ কৰে। ব্ৰাহ্মণৰদ্বাৰা ঘৰতে নাইবা কেতিয়াবা ৰাজহুৱাভাৱে দুৰ্গা পূজাস্থলীবোৰত দুৰ্গা স্থাপন কৰি ৯দিনীয়া বা ছয়দিনীয়া বা তিনিদিনীয়া বা কেতিয়াবা একদিনীয়া ‘পোটিকো’লগোৱা দেখা যায়। পোটিক লগাঁৱতে অতি শুদ্ধ ৰূপত নিয়মনীতি পালন কৰিব লাগে বুলি লোকবিশ্বাস আছে। নহলে ই ওলোটাই ক্ষতি কৰাৰো আশংকা থাকে। প্ৰতিপদ তিথিৰ আগৰ নিশা অৰ্থাৎ অমাৱস্যাৰ নিশা যাক গোৰ্খাসকলে ‘জমৰে ঔচী’ (যমৰজাৰ আঁউসী) বুলিও কয়, সেইদিনা এখন টপৰী (গছৰ পাতক বাঁহৰ কাঠি দি চিলাই কৰি তৈয়াৰ কৰা সৰু কাঁহী)ত গুড়ি মাটি ভৰাই অলপ গোমধানৰ গুটি, তিল আৰু যব সিঁচি দিয়া হয় যাক ‘পঞ্চধান্য বুলি কোৱা হয়। এই গোমধান গজি শেঁতা পৰি হালধীয়া ৰঙৰ হলে যমৰা বুলি কোৱা হয়। কোৱা হয় পাহাৰী এলেকাত বসবাস কৰা গোৰ্খাসকলৰ ফুলৰ অভাৱ আছিল, সেয়েহে ফুলৰ সলনি যমৰাৰ প্ৰথা প্ৰচলন কৰিছিল। যমৰা হল যমৰজাৰ প্ৰতীকী স্বৰূপে দিয়া মাকৈ পুলিৰ নিৰ্মালি। নৱৰাত্ৰি আৰম্ভ হলে গোৰ্খাসকলে 
নৌ দুৰ্গা লাগেকো বুলি কয়। প্ৰতিপদাৰ দিনাখন গোৰ্খাসকলে নিজৰ হাহাথিয়াৰ, খুকুৰী আদি ধুই মাজি ভোগ আগবঢ়াই পূজা পাতল কৰে, যাক গোৰ্খাসকলে দুৰ্গা থাপেকো বুলি কয়। এনেদৰে নৱৰাত্ৰিত পূজা কৰা অস্ত্ৰ ন দিনলৈ অব্যৱহৃত হয়। বৈদিক আৰিয়ান আগ্ৰাসনৰ কাৰণে বলি বিধান যুক্ত দুৰ্গা পূজা প্ৰতিপদাৰ দিনা ঘট স্থাপনৰ জৰিয়তে বৈদিক নিয়মেৰে পূজাঅৰ্চনা কৰা হয় যদিও বহু ঠাইত মহ, পঠা, পাৰ চৰাই আদি বলি দিও পূজা সম্পন্ন কৰা হয়। বহু গোৰ্খা পৰিয়ালে এই নৱৰাত্ৰিৰ সময়ছোৱাত কুল পূজাগোঠ ধূপ পূজানৌলা পূজা আদিও কৰে, যিটো পূজা বলি প্ৰথাত প্ৰতিষ্ঠিত। এই নৌলা পূজা সাধাৰণতে ফুলপাতিৰ সন্ধিয়া ছাগলী, হাঁহ, পাৰ, কণী, মাছ আদিৰ ভোগ দি কৰা হয়। এই পূজাৰ কাৰণে কলগছৰ পাতেৰে তিনিটা সৰু পূজাস্থলী সাজি চিকাৰী কুলদেৱতা বায়ু আদিৰ পূজা কৰা হয়। অৱশ্যে ঘৰত ‘পোটিক’ লগোৱা থাকিলে সেই ঘৰ মানুহে এই পূজাভাগ পৰৱৰ্তী সময়ত অৰ্থাৎ দীপাৱলীৰ সময়তো দিয়া দেখা যায়। 

ষষ্ঠীৰ দিনা বেলবৰণ (দেৱীক নিমন্ত্ৰণ) কৰি সপ্তমীৰ দিনা নৌমতি বাজা (ন বিধ বাদ্যযন্ত্ৰ)ৰ তালে তালে নাচি গাই দুৰ্গাদেৱীক মন্দিৰত প্ৰৱেশ কৰোৱা হয়। অষ্টমীৰ দিনাখন চণ্ডীপাঠ কৰা হয় আৰু সেইদিনা ৰাতিক কালৰাত্ৰি বা ‘’মাৰ হান্নে’’ বোলে। শক্তিৰ অধিষ্ঠাত্ৰী দেৱী দুৰ্গাৰ কালৰূপ অৰ্থাৎকালিকাৰূপো জ্ঞান কৰি মাজৰাতি বলি আগবঢ়োৱা হয়। দুৰ্গা দেৱীৰ বেদীত ‘পঞ্চবলি’(অৰ্থাৎ কোমোৰা, হাঁহ, কুকুৰা, ছাগলী আৰু মহ বলি) দিয়াৰ প্ৰথাও আছে। সেইদিনা ব্যক্তিগতভাৱেও বহু লোকে কুল গোসানী বা দুৰ্গা দেৱীক পঠা বলি দিয়ে। আজিকালি অৱশ্যে বহু লোকে এই বলি প্ৰতীকী ৰূপত ভোল, চালকোমোৰা কল আদি ভোগ দিয়া দেখা যায় যদিও গুৱাহাটীস্থিত শক্তিপীঠ কামাখ্যা দেৱালয়, দেউপানীৰ দুৰ্গা মন্দিৰ, বিশ্বেৰ দেৱালয় আৰু অনেক স্থানীয় পূজা সমিতিবোৰে দুৰ্গা গোসানীৰ নামত বলি দিয়া কথা আমি জানো। নৱমীৰ দিনা নগৰাকী কুমাৰী ছোৱালীক পূজা কৰি ভোজন কৰোৱাই দানদক্ষিণা দিয়া হয়। দুৰ্গা দেৱীৰ নটা ৰূপ— শৈলপুত্ৰী, ব্ৰহ্মচাৰিণী, চন্দ্ৰঘণ্টা, কুষ্মাণ্ডা, স্কন্দমাতা, কাত্যায়নী, কালৰাত্ৰি, মহাগৌৰী আৰু সিদ্ধিদাত্ৰী। মাৰ্কেণ্ডেয় পুৰাণমতে দৈত্যৰ গুৰু শুক্ৰাচাৰ্যৰ কথা মতে দৈত্যসকলে ব্ৰহ্মক তপস্যা কৰে। ব্ৰহ্ময়ো তেওঁৰ তপস্যাত সন্তুষ্ট হৈ দৈত্যসকলে বিচৰা বৰদান দিয়ে। সেই বৰ অনুসৰি দৈত্যসকলক পুৰুষ, জীৱজন্তু আৰু শত্ৰুৱে বধ কৰিব নোৱাৰে। তাৰ পাছত শুম্ভ, নিশুম্ভ তথা মহিষাসুৰ প্ৰবৃত্তি তামসিক অসুৰবোৰৰ উৎপীড়ন দিনক দিনে বাঢ়ি যাবলৈ ধৰাত ব্ৰহ্মাৰ পৰামৰ্শ মতে সকলো দেৱৰ্তাই শক্তিৰ অধিষ্ঠাত্ৰী দেৱী মহামায়া দুৰ্গাক আৰাধনা কৰে। দেৱতাসকলৰ উপাসনাত দুৰ্গা দেৱী প্ৰসন্ন হৈ প্ৰতিপদাৰ পৰা দশমীলৈকে দেৱী পূজা বা ব্ৰতৰ বিধিবিধান সম্পৰ্কে কয়। সেই বিধি অনুসৰি দুৰ্গা দেৱীক পূজা কৰা হয় আৰু দেৱী আৱিৰ্ভাৱ হৈ অসুৰসকলক সংহাৰ কৰে। মহৰ ৰূপ ধাৰণ কৰা মহিষাসুৰক দেৱীয়ে মুণ্ডচ্ছেদ কৰি বধ কৰে। ইয়াৰে প্ৰতীকী ৰূপত খাবলৈ দিয়ে। লগতে সামৰ্থ্য অনুসাৰে অৰিহণা আদিও দিয়াৰ ব্যৱস্থা আছে। বৰ্ণাঢ্য ৰ্দঁশেই উৎসৱৰ আন এটি চাৰিত্ৰিক বৈশিষ্ট্য হৈছে ঝুলনা খেলা বা লিংগে পিং খেলা। অৱশ্যে আজিকালি এই প্ৰথাটো বহু সীমিত হৈছে। চাৰিডাল ডাঙৰ বাঁহ এটা নিৰ্দিষ্ট পৰিমাণৰ জোখত চাৰিকোণীয়াকৈ পুতি লৈ প্ৰতিডালৰে কমেও ত্ৰিশ ফুট ওপৰত দুটাকৈ জোৰা লগোৱা হয়। তাৰ পাছত উক্ত বাঁহৰ খলপাত অন্য এডাল দহবাৰ ফুট দীঘল বাঁহ লগাই ৰছীৰে টানকৈ বান্ধি উক্ত বাঁহত ৰছী সংযোগ কৰি মাটিৰ পৰা প্ৰায় দুফুট ওপৰলৈকে ওলোমাই দিয়া হয়। সেই ৰছীৰ ওপৰত দুয়ো ভৰি ভালদৰে থব পৰাকৈ বাঁহৰ বা কাঠৰ টুকুৰা এটা লগাই দিয়া হয় যাক কাস্ত্ৰো বুলি কয়। এই কাম্ৰোৰ ওপৰত ভৰি থৈ বা বহি ডেকাগাভৰু, লৰাছোৱালী, পুৰুষমহিলাসকলে পিং খেলে। এই পিং একেলগে এজন বা দুজন ব্যক্তিয়েহে খেলিব পাৰে। জনশ্ৰুতি অনুসৰি এই খেলৰ তাৎপৰ্য এয়ে যে ৰামায়ণত ৰামসীতা আৰু লক্ষ্মণক ৰথত তুলি বনবাসৰ কাৰণে বিদায় দিবলগা হৈছিল। সেয়েহে ঝুলনাৰ ওপৰত থিয় হৈ বা বহি প্ৰজাসকলে ৰাম, সীতা আৰু লক্ষণক বিদায় দিবলগা হৈছিল। এই লিংগে পিং খেলৰ ব্যৱহাৰিক উপযোগিতা এনেদৰেও ব্যাখ্যা কৰিব পাৰি। অধিক পৰিমাণে গধুৰ আহাৰ (যেনে মাছমাংস, পক্ব, চুকুতি, দৈ চিৰা আদি) গ্ৰহণ কৰাৰ কাৰণে শৰীৰে তাক হজম কৰিব নোৱৰা হয়। সেয়েহে লিংগে পিঙত উঠি দুবাৰমান জোৰেৰে পিং খেলিলে সকলো খাদ্য হজম হয় বুলি কোৱা হয়। 

আন আন হিন্দু সম্প্ৰদায়ৰ লোকসকলৰ দশমীৰ দিনাখনেই পূজা শেষ হয়, কিন্তু গোৰ্খাসকলৰ মুখ্য পূজাপাৰ্বণ তেতিয়াৰ পৰাহে আৰম্ভ হয়। বিজয়া দশমীৰ পৰা পাঁচদিনলৈ অৰ্থাৎ পূৰ্ণিমালৈ এই দঁশেই পৰ্ব চলে। দশমী তিথিৰ প্ৰাতকাল (টিকাৰ কাৰণে ধাৰ্য কৰা মাংগলিক মুহূৰ্ত)ৰ পৰাহে গোৰ্খা জনগোষ্ঠীয়ে মূল উৎসৱ পূৰ্ণ ৰূপত পালন কৰিবলৈ আৰম্ভ কৰে। দশমীৰ দিনা মাংগলিক মুহূৰ্তত পৰিয়ালৰ ঘাইঘৰৰ মূল দ্বাৰৰ ওপৰত গোবৰৰ সৰু মুদ্ৰাকৃতিৰ পিণ্ডত ‘অক্ষতা’ (চাউলত ৰঙা ৰং আৰু গৰুৰ দৈ দি তৈয়াৰ কৰা), জমৰা আৰু এটা মুদ্ৰা লেপি দি টিকাৰ শুভাৰম্ভ কৰে। এই প্ৰথম টিকো (ফোট)টো ভাৰতীয় গোৰ্খাসকলে ৰাষ্ট্ৰপতিৰ কপালত আঁকি দিয়া বুলি ধৰি লৈ পাছৰ পৰ্যায়ত পৰিয়ালৰ সদস্যসকলক একাদিক্ৰমে জ্যেষ্ঠতাৰ ভিত্তিত আৰু সন্তান, অনুজ তথা সম্বন্ধীয় লোকক বিজয়া দশমীৰ টিকো প্ৰদান কৰে, পিতৃমাতৃ বা ঘৰৰ জ্যেষ্ঠজনে। টিকো কপালত লগাই দিয়াৰ সময়ত পুৰুষসকলক এনেদৰে আশীৰ্বাদ দিয়ে জ্যেষ্ঠজনে। 

মহিলাসকলক দিয়া আশীৰ্বাদ


এনেদৰে আশীৰ্বাদ দিয়াৰ পাছত কাণত যমৰা গুজি দিয়া হয় আৰু কোৱা হয়—যাতে খোজ কাঢ়োতে উজুটি নাখাওক, গা ধুওঁতে চুলি নসৰক, তোমাক সকলোৱে মানি চলক, আনক দিয়াৰ পাছতো খাবলৈ আটক, কেতিয়াও খুজি খাবলগা নহওক, দুৰ্গা দেৱীৰ আশীৰ্বাদত কল্যাণেই কল্যাণ হওক বুলি ব্যক্ত কৰে। কিছুমানে আকৌ এইদৰেও কয়— এশ বছৰ আয়ুস হওক, বংশ গজালি কলপুলিৰ দৰে হওক, দূবৰি বন ঠন ধৰি উঠাৰ দৰে স্বাস্থ্য হওক, মনৰ ইচ্ছা আৰু অভিলাষা পূৰণ হওক, শত্ৰুৰ ওপৰত জয়লাভ হওক ইত্যাদি। টিকো গ্ৰহণ কৰাৰ পাছত পুত্ৰহঁতে পিতৃমাতৃৰ ভৰিত ধৰি সেৱা কৰে আৰু নতুন কাপোৰ অৰিহণা আদি প্ৰদান কৰে জ্যেষ্ঠজনক। বংশপৰিয়ালক টিকো লগাই দিয়াৰ পাছত জীজোঁৱাই, নাতিনাতিনীক টিকো লগাই দিয়া হয়। জীজোঁৱাইক লক্ষ্মী নাৰায়ণৰূপে গণ্য কৰি টিকোৰ পাছত পিতৃয়ে জীজোঁৱাই উভয়েৰে আৰু মাতৃয়ে অকল জীয়ৰীৰ ভৰিত ধৰি সেৱা কৰে আৰু অৰিহণা আদিও প্ৰদান কৰে। শাহু আইতাই জোঁৱায়েকক হাতযোৰ কৰি নমস্কাৰ কৰিলেই হয়। ভাগিনভাগিনীহঁতকো টিকো লগাই সেৱা কৰি অৰিহণা আদি দিয়া হয়। তাৰ পাছত সকলোৰে বহি একেলগে খাদ্য গ্ৰহণ কৰে। দূৰদূৰণিত থকা মিতিৰ কুটুম্বইতে পূৰ্ণিমালৈকে যিকোনো এদিন আহি টিকো গ্ৰহণ কৰিলেই হৈ যায়। নতুনকৈ বিয়া পতা জীজোঁৱাই প্ৰথম বছৰ সচৰাচৰ দশমীৰ দিনাই টিকো গ্ৰহণ কৰিবলৈ শহুৰৰ ঘৰলৈ যোৱা দেখা যায়। পূৰ্ণিমা তিথিৰ দিনা ৰাতিপুৱা পুনৰ ঘৰৰ সকলো সদস্যকে বিদায় টিকো সৰুকৈ লগাই দিয়াৰ নিয়ম আছে। কাতি মাহৰ পূৰ্ণিমা তিথিক গোৰ্খাসকলে জাহিত্ৰ পূৰ্ণিমা বা কোল জাগ্ৰিত (অৰ্থাৎ উজাগৰে থকা পূৰ্ণিমা ৰজনী) বুলি কয়। এই পূৰ্ণিমাৰ দিনটোত পূজাপাতল আৰু ধৰ্মগ্ৰন্থ পাঠ কৰি গোটেই ৰাতি উজাগৰে থাকি পালন কৰে। অৱশেষত অত ধুমধামেৰে পালন কৰা গোৰ্খা জনগোষ্ঠীৰ অতি আদৰৰ এই দৃশেই উৎসৱটিক পূৰ্ণিমাৰ পাছদিনা পুৱাৰ পৰা বিদায় দিয়া হয় এবছৰৰ কাৰণে। 

দেৱদাস শৰৎচন্দ্ৰ চট্টোপাধ্যায় ৰচিত এটি বঙালী ভাষাৰ উপন্যাস। ইয়াৰ মুখ্য চৰিত্ৰত থকা পাৰ্ব্বতী বা পাৰোৰ, দেৱদাসৰ প্ৰতি থকা গভীৰ অনুৰাগ, উৎকৃষ্ট প্ৰেমৰ উদাহৰণ। শৰৎচন্দ্ৰ চট্টোপাধ্যায় ১৯০০ চনত দেৱদাস ৰচনা সমাপ্ত কৰে যদিও ১৭ বছৰ পিছত অৰ্থাৎ ১৯১৭ চনত উপন্যাস প্ৰকাশিত কৰা হয়।

সংক্ষিপ্ত কাহিনী
দেৱদাস মুখাৰ্জী বঙালী ব্ৰাহ্মণ জমিদাৰৰ পুত্ৰ। পাৰো বা পাৰ্ব্বতী মধ্যবিত্ত বঙালী পৰিয়ালৰ কন্যা। বঙ্গদেশৰ তালচোনাপুৰ গাঁৱত দুয়ো পৰিয়াল ওচৰচুবুৰীয়া। সৰু কালৰ পৰাই দেৱদাস আৰু পাৰো অন্তৰঙ্গ বন্ধু যি পৰবৰ্তী সময়ত প্ৰেমৰ সম্পৰ্কত পৰিণত হয়। বয়সৰ তুলনাত দেৱদাস ডাঙৰ আৰু পাৰো সৰু। বিদ্যালয়ত লিখাপৰাৰ পৰা আৰম্ভ কৰি পুখুৰীত মাছমাৰা সকলো কাম একেলগে কৰিছিল। উন্নত শিক্ষাৰ বাবে দেৱদাস কলকাতাত গমন কৰে। কিছু বছৰ পিছত দেৱদাস নিজ গাঁৱত উভতি আহে। উভতি আহি দেৱদাস অনুভব কৰে যে সৰুকালৰ বন্ধুত্ব বৰ্তমানদিনত প্ৰেমৰ সম্পৰ্কত পৰিনত হৈছে। পাৰোৰ মা দেৱদাসৰ মা হৰিমতিক বিবাহ প্ৰস্তাব দিছিলে যদিও ওচৰচুবুৰীয়াৰ লগত বিবাহ সম্পৰ্ক স্থাপন কৰিবলৈ অনিচ্ছা প্ৰকাশ কৰে। পাৰোৰ পৰিয়ালৰ পৰম্পৰানুসাৰে পাত্ৰৰ ঘৰৰ পৰা পণ লোৱা প্ৰথা বহু আগৰ পৰা চলি আহিছিল। সেয়েহে দেৱদাসৰ পৰিয়াল পাৰোক কিনাবেচা কৰা নিম্ন পৰিয়ালৰ কন্যা বিবেচনা কৰি বিবাহত অসন্মতি প্ৰকাশ কৰে। এই যুক্তিত পাৰ্বতীৰ পিতা নীলকণ্ঠ চক্ৰবৰ্তী অপমানিত বোধ কৰি জমিদাৰৰ ঘৰত পাৰ্বতীৰ বিবাহ দিয়াৰ সিদ্ধান্ত গ্ৰহণ কৰে। পাৰ্বতী এদিন নিশাত দেৱদাসক প্ৰেম নিবেদন কৰি নিজক গ্ৰহণ কৰিবলৈ অনুৰোধ কৰে যদিও দেৱদাসৰ পিতা এই অনুৰোধ প্ৰত্যাখান কৰে। বিভ্ৰান্ত দেৱদাস কলকাতাত পলাইগৈ পাৰ্বতীক চিঠি প্ৰেৰণ কৰি জনায় যে তেওঁৰ এই সম্পৰ্ক চলাবলৈ ইচ্ছা নাই। দেৱদাসৰ কাপুৰুষতাক ধিক্কাৰ জনাই পাৰ্বতী হাতিপোতা গাঁৱৰ ভুবন চৌধুৰী নামৰ জমিদাৰৰ লগত বিবাহৰ বাবে ৰাজি হয়।

কলকাতাত চুন্নিলালৰ সৈতে দেৱদাসৰ মিত্ৰতা হয়। চুন্নিলালৰ মাধ্যমত চন্দ্ৰমুখী নামৰ বেশ্যাৰ লগত দেৱদাসৰ পৰিচয় হয়। তেওঁ দেৱদাসক ভাল পায় যদিও দেৱদাস ঘৃণা কৰিছিল। হতাশাগ্ৰস্ত দেৱদাস সুৰাপান কৰাৰ ফলত অসুস্থ হৈ পৰে। চন্দ্ৰমুখী প্ৰতিদিন সেৱা কৰিছিল যদিও দেৱদাসৰ স্বাস্থ্যৰ চৰম অবনতি ঘটে। মৃত্যু সন্নিকট অনুভব কৰি দেৱদাস শেষবাৰ পাৰোৰ লগত সাক্ষাৎৰ বাবে হাতিপোতা গাঁও অভিমুখে যাত্ৰা কৰে। পাৰোৰ গৃহৰ সম্মুখত উপস্থিত হোৱাৰ লগে লগে দেৱদাসৰ মৃত্যু হয়।

দেৱদাস চলচ্চিত্ৰ
১৯২৮ চনত প্ৰথমবাৰ দেৱদাস চলচ্চিত্ৰ নিৰ্মিত কৰা হয়। ১৯৩৫, ১৯৩৬, ১৯৫৫, ২০০২, ২০০৯ পুনৰায় হিন্দী ভাষাত দেৱদাস চলচ্চিত্ৰ নিৰ্মাণ কৰা হয়। বঙালী ভাষাৰ লগত ভাৰতৰ বিভিন্ন ভাষা যেনে , , ,  আৰু  এই উপন্যাস চলচ্চিত্ৰ আকাৰত নিৰ্মাণ কৰা হৈছে।

দেৱদাস উপন্যাসৰ ভিত্তিত নিৰ্মিত চলচ্চিত্ৰৰ তালিকা

ছিৰিমা ৰাটৱাট্টে ডায়াছ বন্দৰনাইকে (সিংহল සිරිමා රත්වත්තේ ඩයස් බණ්ඩාරනායක; তামিল சிிிற மா ரத்வத்தே டயஸ் பண்டாரநாயக்கே; ිනිය), সাধাৰণভাৱে ছিৰিমাভো বন্দৰনাইকে হিচাপে পৰিচিত এগৰাকী শ্ৰীলংকাৰ ৰাজনীতিবিদ। ১৯৬০ চনত শ্ৰীলংকাৰ (তেতিয়াৰ ডমিনিয়ন অৱ চিলন) প্ৰধানমন্ত্ৰী হোৱাৰ সময়লৈ তেওঁ বিশ্বৰ প্ৰথম মহিলা প্ৰধানমন্ত্ৰী আছিল। তেওঁ ১৯৬০ চনৰ পৰা ১৯৯৪ চনলৈকে শ্ৰীলংকা ফ্ৰিডম পাৰ্টি (এছ এল এফ পি)ৰ অধ্যক্ষ হিচাপে কাৰ্যনিৰ্বাহ কৰিছিল; আৰু তিনিবাৰকৈ প্ৰধানমন্ত্ৰী হিচাপে, দুবাৰকৈ মুখ্য কাৰ্যবাহী হিচাপে, ১৯৬০ চনৰ পৰা ১৯৬৫ চনলৈকে আৰু ১৯৭০ চনৰ পৰা ১৯৭৭ চনলৈকে আৰু পুনৰবাৰ ১৯৯৪ চনৰ পৰা ২০০০ চনলৈকে কন্যা চন্দ্ৰিকা কুমাৰাটুংগাৰ ৰাষ্ট্ৰপতীয় শাসন ব্যৱস্থাত কাৰ্যনিৰ্বাহ কৰিছিল। 

এক সিংহলী কাণ্ডিয়ান অভিজাত পৰিয়ালত জন্মগ্ৰহণ কৰা বন্দৰনাইকে কেথলিক ধৰ্মী ইংৰাজী মাধ্যমৰ বিদ্যালয়ত শিক্ষা গ্ৰহণ কৰিছিল যদিও বৌদ্ধ ধৰ্মাৱলম্বী হৈয়েই আছিল আৰু ইংৰাজীৰ লগতে সিংহলী ভাষাও কৈছিল। মাধ্যমিক বিদ্যালয়ৰ পৰা স্নাতক হোৱাৰ পিছত বিয়া হৈ পৰিয়ালৰ দায়িত্ব পালন কৰাৰ আগলৈ বিভিন্ন সামাজিক কাৰ্যসূচীত অংশগ্ৰহণ কৰিছিল। ১৯৫১ চনত সমাজবাদী এছ এল এফ পি প্ৰতিষ্ঠা কৰা আৰু ১৯৫৬ চনত প্ৰধানমন্ত্ৰী হোৱা তেওঁৰ স্বামী এছ ডব্লিউ আৰ ডি বন্দৰনাইকেৰ এগৰাকী সুগৃহিণী হিচাপে কাম কৰি তেওঁৰ এগৰাকী অনানুষ্ঠানিক উপদেষ্টা হিচাপে  আস্থা লাভ কৰিছিল। তেওঁ সামাজিক কামকাজত শ্ৰীলংকাৰ গ্ৰাম্য অঞ্চলৰ মহিলা আৰু ছোৱালীৰ জীৱন উন্নত কৰাৰ ওপৰত গুৰুত্ব আৰোপ কৰিছিল। 

১৯৫৯ চনত স্বামীৰ হত্যাকাণ্ডৰ পিছত অতি কম দিনৰ ভিতৰতে বন্দৰনাইকেক বিৰোধীক কাবু কৰিবলৈ নেতৃত্বই তেওঁক নিজেই ৰাজনীতিত প্ৰৱেশ কৰিবলৈ আৰু স্বামীৰ পিছত অধ্যক্ষ পদত অধিষ্ঠিত হ’বলৈ উছাহ দিলে; ১৯৬০ চনৰ জুলাই মাহৰ নিৰ্বাচনত প্ৰধানমন্ত্ৰী ডুডলে সেনানাইকেৰ ইউএনপিক পৰাস্ত কৰে। তাৰ পিছত ১৯৬৫ চনৰ নিৰ্বাচনত সেনানায়কেক তেওঁৰ পদৰ পৰা ওফোৰাই বিৰোধী দলৰ নেত্ৰী হয়, তাৰ পিছত ১৯৭০ চনত প্ৰতিদ্বন্দ্বী মাৰ্ক্সবাদী দলৰ সৈতে চতুৰতাৰে গঠনমূলক নিৰ্বাচনী মিত্ৰতা কৰি বৃহৎ সংখ্যাগৰিষ্ঠতা লাভ কৰে। বন্দৰনাইকে বেংকিং, শিক্ষা, উদ্যোগ, সংবাদ মাধ্যম আৰু বাণিজ্য খণ্ডৰ সংগঠনসমূহক ৰাষ্ট্ৰীয়কৰণ কৰি পূৰ্বৰ ডমিনিয়ন অৱ চিলনক সমাজবাদী গণৰাজ্যলৈ সংস্কাৰ কৰাৰ চেষ্টা কৰিছিল। ইংৰাজীৰ পৰা সিংহলীলৈ প্ৰশাসনিক ভাষা সলনি কৰি আৰু ৰাজনৈতিক মূলসুঁতিৰ সিংহলী জাতীয়তাবাদী আৰু তামিল বিৰোধী নীতিৰ ওপৰত নিয়মিতভাৱে প্ৰচাৰ চলাই তেওঁ থলুৱা তামিল জনসাধাৰণৰ মাজত আৰু ১৯৪৮ চনৰ নাগৰিকত্ব আইন অনুসৰি ৰাষ্ট্ৰহীন হৈ পৰা জমিদাৰী তামিলৰ মাজত অসন্তুষ্টি আৰু অধিক বৃদ্ধি কৰিলে। 

বন্দৰনাইকেৰ প্ৰধানমন্ত্ৰী হিচাপে প্ৰথম দুটা কাৰ্যকালত দেশখনত উচ্চ মুদ্ৰাস্ফীতি আৰু কৰ, জনসাধাৰণৰ খাদ্যৰ বাবে খাদ্য শস্য আমদানিৰ ওপৰত নিৰ্ভৰশীলতা, উচ্চ নিবনুৱা সমস্যা, সিংহলী জাতীয়তাবাদী নীতিৰ বাবে সিংহলী আৰু তামিল জনসংখ্যাৰ মাজত মেৰুকৰণ আদিয়ে জুৰুলা কৰিছিল। ১৯৬২ চনত অভ্যুত্থানৰ চেষ্টাৰ লগতে ১৯৭১ চনত উগ্ৰ যুৱকযুৱতীসকলৰ বিদ্ৰোহৰ পৰা ৰক্ষা পোৱা, ১৯৭২ চনত তেওঁ নতুন সংবিধানৰ খচৰা প্ৰস্তুত আৰু শ্ৰীলংকা গণৰাজ্য গঠনৰ তদাৰক কৰিছিল, ব্ৰিটিছ সাম্ৰাজ্যৰ পৰা পৃথক কৰিছিল আৰু লগতে ১৯৭৭ চনলৈকে সময়ছোৱাত সংসদীয় ক্ষমতাও বৃদ্ধি কৰিছিল। ১৯৭৫ চনত বন্দৰনাইকে শ্ৰীলংকাৰ মহিলা আৰু শিশু পৰিক্ৰমা মন্ত্ৰালয়ৰ সৃষ্টি কৰে, লগতে শ্ৰীলংকাৰ মন্ত্ৰীসভাত নিজৰ বাহিৰেও প্ৰথমগৰাকী মহিলাক নিযুক্তি দিয়ে। বন্দৰনাইকেৰ কাৰ্যকালত ৰাষ্ট্ৰীয় পৰ্যায়ত অপৰ্যাপ্ত অৰ্থনৈতিক বিকাশ ঘটিছিল। বিদেশত আলোচনাপন্থী আৰু অসংলগ্ন জাতিসমূহৰ মাজত এগৰাকী নেত্ৰী হিচাপে ডাঙৰ ভূমিকা পালন কৰিছিল। 
আদি জীৱন
১৯১৬ চনৰ ১৭ এপ্ৰিলত ব্ৰিটিছ চিলনৰ ৰত্নপুৰাত থকা তেওঁৰ পেহীয়েকৰ বাসগৃহ এলাৱালা ৱালাৱাত ছিৰিমা ৰটৱাট্টে বান্দৰনাইকেৰ জন্ম হয়। তেওঁৰ মাতৃ আছিল ৰোজালিণ্ড হিল্ডা মহাৱালাটেনে কুমাৰীহামী, এগৰাকী অনানুষ্ঠানিক আয়ুৰ্বেদিক চিকিৎসক, আৰু তেওঁৰ পিতৃৰ নাম বাৰ্নছ ৰাটৱাট্টে, এজন থলুৱা প্ৰধান আৰু ৰাজনীতিবিদ। তেওঁৰ মাতৃৰ ফালৰ পৰা দাদা মহাৱালাটেনে আৰু পিছলৈ তেওঁৰ পিতৃয়ে বালাংগোডাৰ স্থানীয় মুৰব্বী ৰাটে মহাত্মায়া হিচাপে কাম কৰিছিল। তেওঁৰ পিতৃ কেণ্ডি ৰাজ্যৰ মুখিয়াল ৰাডালা ৰাটৱাটে পৰিয়ালৰ সদস্য আছিল। তেওঁৰ পৈতৃক বংশৰ ভিতৰত আছিল তেওঁৰ খুড়াক ছাৰ জয়তিলাকা কুদাহ ৰাতৱাটে, যিজন কেণ্ডীৰ পৰা ব্ৰিটিছ নাইটৰ পদবী লাভ কৰা প্ৰথমজন ব্যক্তি আছিল, লগতে সিংহলী ৰজাৰ সেৱা কৰা দৰবাৰীসকলো আছিল। ইয়াৰে এজন মাটালেৰ দিছৱা ৰাটৱাট্টে ১৮১৫ চনৰ কাণ্ডিয়ান সন্ধিৰ স্বাক্ষৰকাৰী আছিল।

ছিৰিমা পৰিয়ালৰ মুঠ ছয়টি ল’ৰাছোৱালীৰ মাজত জ্যেষ্ঠ্য আছিল। তেওঁৰ চাৰিজন ভায়েক আছিল। বাৰ্ণে ৰটৱাট্টে, শিৱালি ৰটৱাট্টে, মেকি ৰটৱাট্টে আৰু ক্লিফ’ৰ্ড ৰটৱাট্টে আৰু এগৰাকী ভনী পেট্ৰিচিয়া। পৰিয়ালটোৱে ছিৰিমাৰ মাতৃৰ ফালৰ পৰা ককাক মহাৱালাটেনেৰ ৱালাৱা বা ঔপনিৱেশিক মেন’ৰ হাউচত বাস কৰিছিল আৰু তাৰ পিছত পিছলৈ বালাংগোডাৰ নিজৰ গাঁও ৱালাৱাত বাস কৰিছিল। সৰুৰে পৰাই ছিৰিমাই ককাকৰ সাহিত্য আৰু বিজ্ঞান বিষয়ৰ ৰচনাৰ বিশাল পুথিভঁৰালটোৰ সুবিধা লাভ কৰিছিল। প্ৰথমে তেওঁ বালাংগোডাৰ কিণ্ডাৰগাৰ্টেন স্কুলত পঢ়িছিল আৰু সোনকালেই ১৯২৩ চনত ৰত্নপুৰৰ ফাৰ্গুচন হাইস্কুলৰ প্ৰাইমাৰী শ্ৰেণীত নাম লগাইছিল। তাৰপিছত তেওঁ কলম্বোৰ এখন বোৰ্ডিং স্কুলত পঢ়িছিল। যদিও তেওঁ কেথলিক স্কুলত পঢ়িছিল, তেওঁ বৌদ্ধ ধৰ্মী হৈয়েই আছিল আৰু ইংৰাজী আৰু সিংহলী ভাষাত পাৰদৰ্শী আছিল।

১৯ বছৰ বয়সত স্কুলীয়া শিক্ষা সমাপ্ত কৰাৰ পিছত ছিৰিমা ৰাটৱাট্টে সামাজিক কামৰ লগত জড়িত হৈ পৰিছিল৷ তেওঁ জংঘলৰ গাঁওসমূহত খাদ্য আৰু ঔষধ বিতৰণ কৰা, চিকিৎসা শিবিৰৰ আয়োজন কৰা আৰু গাঁৱৰ মহিলাসকলৰ জীৱন ধাৰণৰ মান উন্নত কৰিবলৈ গ্ৰাম্য উদ্যোগ সৃষ্টি কৰাত সহায় কৰিছিল। ১৯৪০ চনলৈকে তেওঁ ছচিয়েল চাৰ্ভিচ লীগৰ কোষাধ্যক্ষ হয়। পিছৰ ছবছৰ তেওঁ পিতৃমাতৃৰ সৈতে আছিল আৰু তেওঁলোকে তেওঁৰ বিয়াৰ ব্যৱস্থা কৰিছিল। বিয়াৰ দুটা প্ৰস্তাৱ নাকচ কৰাৰ পিছত – ৰাটৱাট্টেৰ পিতৃমাতৃৰ ঘটকৰ দ্বাৰা যোগাযোগ হয় “ছলমন ৱেষ্ট ৰিজৱে ডায়াছ (....) বন্দৰনাইকে’’ৰ, যি অক্সফৰ্ড শিক্ষিত উকীল আৰু পৰিণত ৰাজনীতিবিদ, যি সেই সময়ত চিলনৰ ৰাজ্যিক পৰিষদৰ স্থানীয় প্ৰশাসন মন্ত্ৰী আছিল। প্ৰথম অৱস্থাত এছ.ডব্লিউ.আৰ.ডি. বন্দৰনাইকেক ৰটৱাট্টে পৰিয়ালে গ্ৰহণযোগ্য বুলি গণ্য কৰা নাছিল, কিয়নো ৰটৱাট্টেসকল আছিল এটা অভিজাত কাণ্ডিয়ান পৰিয়াল, যিয়ে পৰম্পৰাগত ৰাজপৰিয়ালৰ প্ৰতি তেওঁলোকৰ সেৱা উত্তৰাধিকাৰী সূত্ৰে লাভ কৰিছিল, আনহাতে বন্দৰনাইকেসকল আছিল নিম্ন ঠাইৰ পৰা অহা একোটা ধনী পৰিয়াল, যিটো পৰিয়ালত আছিল শতিকাজুৰি ঔপনিৱেশিক শাসকসকলৰ সেৱা কৰা পৰম্পৰা। জ্যোতিষীসকলে তেওঁলোকৰ ৰাশিফল সামঞ্জস্যপূৰ্ণ বুলি জনোৱাত, পৰিয়ালৰ সদস্যসমূহ একত্ৰিত হৈ সুফলকুফলৰ বিষয়ে আলোচনা কৰিছিল আৰু ৰটৱাট্টে পৰিয়ালে শেষত অনুমোদন দিছিল। পূৰ্বে লগ পোৱা ডেকাগাভৰুহালে এই অনুমোদনৰ সৈতে একমত আছিল।
পৰিয়ালৰ দায়িত্ব, সামাজিক কাম; (১৯৪০–১৯৫৯)
 
১৯৪০ চনৰ ২ অক্টোবৰত ৰাটৱাট্টে আৰু বন্দৰনাইকে মহাৱেলাটেন ৱালাৱাত বিবাহপাশত আৱদ্ধ হয় আৰু সংবাদ মাধ্যমে এই বিয়া জাকজমকীয়তাৰ বাবে শতিকাৰ বিয়া বুলি অভিহিত কৰিছিল। ইয়াৰ পিছত নৱবিবাহিত দম্পতীহালে লিয়নেল ৱেণ্টৰ পৰা ভাড়াত লোৱা কলম্বোৰ গিল্ডফোৰ্ড ক্ৰেচেণ্টৰ ৱেণ্ডটৱৰ্থলৈ যায়। পৰিয়ালটোৱে ১৯৪৬ চনলৈ বাস কৰা ৱেণ্ডটৱৰ্থত তেওঁলোকৰ কন্যা সুনেথ্ৰা (১৯৪৩) আৰু চন্দ্ৰিকা (১৯৪৫)ৰ জন্ম হৈছিল, আৰু পিছত এছ.ডব্লিউ.আৰ.ডি.ৰ পিতৃয়ে তেওঁলোকক কলম্বোৰ ৰছমিড প্লেচত “টিনটেগেল’’ নামেৰে জনাজাত এটা অট্টালিকা কিনি দিছিল। এইখিনি সময়ৰ পৰা পৰিয়ালটোৱে বছৰৰ কিছু সময় টিনটেগেলত আৰু বছৰৰ আন কিছু সময় এছ.ডব্লিউ.আৰ.ডি. পৈতৃক হাউলীত কটাইছিল৷ টিনটেগেলত ১৯৪৯ চনত পুত্ৰ অনুৰা বন্দৰনাইকেৰ জন্ম হৈছিল৷ পিছৰ ২০ বছৰত ছিৰিমা বন্দৰনাইকে নিজৰ বেছিভাগ সময় পৰিয়ালক লালনপালন কৰাৰ লগতে স্বামীৰ বহু ৰাজনৈতিক অতিথিক আতিথ্য প্ৰদানৰ বাবে উচৰ্গা কৰিছিল।

বন্দৰনাইকেৰ তিনিওটা ল’ৰাছোৱালীয়ে বিদেশত পঢ়াশুনা কৰিছিল। সুনেত্ৰাই , চন্দ্ৰিকাই পেৰিছ বিশ্ববিদ্যালয় আৰু অনুৰাই লণ্ডন বিশ্ববিদ্যালয়ত অধ্যয়ন কৰিছিল। সকলোৱে পিছলৈ ঘূৰি আহি শ্ৰীলংকা চৰকাৰত সেৱা আগবঢ়ায়।

১৯৪১ চনত বন্দৰনাইকেই দেশৰ সৰ্ববৃহৎ মহিলা স্বেচ্ছাসেৱী সংগঠন লংকা মহিলা সমিতিত যোগদান কৰে। গ্ৰাম্য মহিলাৰ সৱলীকৰণ আৰু দুৰ্যোগ ব্যৱস্থাপনাৰ বাবে মহিলা সমিতিয়ে আৰম্ভ কৰা বহু সামাজিক প্ৰকল্পত তেওঁ অংশগ্ৰহণ কৰিছিল। তেওঁৰ প্ৰথম প্ৰকল্পসমূহৰ ভিতৰত এটা আছিল, খাদ্য উৎপাদনৰ নাটনি পূৰণৰ বাবে আৰম্ভ কৰা কৃষি কাৰ্যসূচী। সংস্থাটোৰ সম্পাদিকা হিচাপে তেওঁৰ প্ৰথম কাৰ্যালয়ত কৃষি বিশেষজ্ঞসকলৰ সৈতে সাক্ষাৎ কৰি ধান শস্যৰ উৎপাদনৰ নতুন পদ্ধতি উদ্ভাৱন কৰা হৈছিল। সময়ৰ লগে লগে বন্দৰনাইকেই মহিলা সমিতিৰ কোষাধ্যক্ষ, উপসভাপতি, আৰু শেষত সভাপতি হিচাপে কাৰ্যনিৰ্বাহ কৰিছিল; ছোৱালীৰ শিক্ষা, মহিলাৰ ৰাজনৈতিক অধিকাৰ, পৰিয়াল পৰিকল্পনা আদি বিষয়সমূহৰ ওপৰত তেওঁ গুৰুত্ব আৰোপ কৰিছিল। তেওঁ অল চিলন বুদ্ধিষ্ট ৱ’মেন এছোচিয়েছন, কেন্সাৰ ছাইটি, চিলন নেচনেল এছচিয়েচন ফৰ দ্য প্ৰিভেনচন অৱ টিউবাৰকুলোচিচ আৰু নাৰ্ছ ৱেলফেয়াৰ এছচিয়েচনৰ সদস্য আছিল।বন্দৰনাইকেই প্ৰায়ে এছ.ডব্লিউ.আৰ.ডি.ৰ স্থানীয় আৰু বিদেশ উভয়তে চৰকাৰী ভ্ৰমণত সংগদান কৰিছিল। ১৯৪২ চনত ইষ্টাৰ দেওবাৰৰ অভিযানৰ দিনা শ্ৰীলংকাৰ আংগোডাস্থিত মনোৰোগ চিকিৎসালয়ত জাপানীসকলে বোমা বিস্ফোৰণ কৰাৰ পিছত তেওঁ আৰু তেওঁৰ স্বামী দুয়োজনেই তাত উপস্থিত হৈছিল। ১৯৪৭ চনত চিলনে শ্ৰীলংকাৰ স্বাধীনতা আন্দোলনৰ দিশে আগবাঢ়ি যোৱাৰ লগে লগে এছ.ডব্লিউ.আৰ.ডি. জাতীয়তাবাদী আন্দোলনত অধিক সক্ৰিয় হৈ পৰিল। তেওঁ আট্টানাগলা নিৰ্বাচনী সমষ্টিৰ পৰা সদনৰ প্ৰতিনিধিৰ বাবে প্ৰতিদ্বন্দ্বিতা কৰিছিল – আৰু নিৰ্বাচিত হৈছিল। তেওঁ স্বাস্থ্য মন্ত্ৰী হিচাপে নিযুক্তি লাভ কৰি শ্ৰীলংকাৰ সদনৰ নেতা হিচাপে কাৰ্যনিৰ্বাহ কৰিছিল, কিন্তু সংযুক্ত ৰাষ্ট্ৰীয় দলৰ আভ্যন্তৰীণ কামকাজ আৰু নীতিৰ প্ৰতি ক্ৰমান্বয়ে হতাশ হৈ পৰিছিল। যদিও তেওঁ বন্দৰনাইকেক ৰাজনৈতিক বিষয়ত জড়িত হ’বলৈ উৎসাহিত কৰা নাছিল আৰু সহকৰ্মীসকলৰ সম্মুখত তেওঁৰ “পুৰুষবাদ’’ দেখুৱাইছিল, এছ.ডব্লিউ.আৰ.ডি.য়ে বন্দৰনাইকেৰ বিচাৰক সন্মান কৰিছিল৷ ১৯৫১ চনত তেওঁ স্বামীক ইউনাইটেড নেচনেল পাৰ্টিৰ পৰা পদত্যাগ কৰি শ্ৰীলংকা ফ্ৰিডম পাৰ্টি প্ৰতিষ্ঠা কৰিবলৈ উৎসাহিত কৰে৷ বন্দৰনাইকেই ১৯৫২ চনৰ চিলৰ সংসদীয় নিৰ্বাচনৰ সময়ত এছ.ডব্লিউ.আৰ.ডি.ৰ আট্টানাগালা সমষ্টিত প্ৰচাৰ চলাইছিল, আনহাতে তেওঁ সমৰ্থন লাভ কৰিবলৈ দেশৰ বিভিন্ন প্ৰান্ত ভ্ৰমণ কৰিছিল। যদিও সেই নিৰ্বাচনত ফ্ৰিডম পাৰ্টিয়ে মাত্ৰ ৯খন আসনহে লাভ কৰিছিল, তথাপি এছ.ডব্লিউ.আৰ.ডি. সংসদলৈ নিৰ্বাচিত হয় আৰু বিৰোধীৰ নেতা হয়।

১৯৫৬ চনত যেতিয়া প্ৰধানমন্ত্ৰী ছাৰ জন কোটেলাৱালাই নতুন নিৰ্বাচন আহ্বান কৰিছিল, তেতিয়া এছ.ডব্লিউ.আৰ.ডি.য়ে ১৯৫৬ চনৰ চিলনৰ সংসদীয় নিৰ্বাচনত প্ৰতিদ্বন্দ্বিতা কৰিবলৈ “মহাজন এক্সাথ পেৰামুনা’’(এমইপি) নামৰ এটা বহল চাৰিদলীয় মিত্ৰজোঁট গঠন কৰে। বন্দৰনাইকে পুনৰবাৰ স্বামীৰ হৈ আট্টানাগল্লাত, নিজৰ গৃহ চহৰ বালাংগোডাত আৰু ৰত্নপুৰাত ফ্ৰিডম পাৰ্টিৰ বাবে প্ৰচাৰ চলাইছিল। “মহাজন এক্সাথ পেৰামুনা’’ই বৃহৎ জয় লাভ কৰে আৰু এছ.ডব্লিউ.আৰ.ডি. প্ৰধানমন্ত্ৰী হৈছিল। ১৯৫৭ চনত মালয়েছিয়াৰ স্বাধীনতা দিৱসলৈ চৰকাৰী ভ্ৰমণৰ সময়ত বন্দৰনাইকেৰ পিতৃ হাৰ্ট এটেকৰ ফলত গুৰুতৰভাৱে অসুস্থ হোৱাৰ খবৰ পোৱাত দম্পতীহালে নিজৰ ভ্মণসূচীৰ সময় কৰ্তন কৰিবলগীয়া হয়। তেওঁলোকৰ খৰখেদাকৈ উভতি অহাৰ দুসপ্তাহৰ পিছত পিতাকৰ মৃত্যু হয়। 

১৯৫৯ চনৰ ২৫ ছেপ্টেম্বৰৰ পুৱা বন্দৰনাইকেই ৰছমিড প্লেচৰ ঘৰত থকা সময়ত, পৰম্পৰাগত চিকিৎসাৰ প্ৰতি সমৰ্থনৰ অভাৱ বুলি বিশ্বাস কৰা এক বৌদ্ধ সন্ন্যাসীয়ে তেওঁৰ স্বামীক কেইবাজাঁয়ো গুলীৰে হত্যা কৰিছিল বন্দৰনাইকেই স্বামীৰ লগত চিকিৎসালয়লৈ যায়, যত পিছদিনা গুলীৰ আঘাততে তেওঁৰ মৃত্যু হয়। এই ৰাজনৈতিক বিশৃংখলতাৰ মাজত উইজেয়ানন্দ দহানায়কেৰ তত্ত্বাৱধায়ক চৰকাৰে বহু কেবিনেট মন্ত্ৰীক আঁতৰাই পেলায়, আৰু কিছুমানক গ্ৰেপ্তাৰ কৰি হত্যাৰ বাবে বিচাৰ কৰা হয়। মহাজন এক্সাথ পেৰমুনা মিত্ৰজোঁটৰ এছ.ডব্লিউ.আৰ.ডিৰ প্ৰভাৱ নোহোৱাত পতন ঘটে আৰু আট্টানাগালা সমষ্টিৰ আসনখন পূৰণ কৰিবলৈ ১৯৬০ৰ মাৰ্চত চিলনৰ সংসদীয় নিৰ্বাচনৰ আহ্বান জনোৱা হয়। বন্দৰনাইকেই অনিচ্ছা সত্ত্বেও নিৰ্দলীয় প্ৰাৰ্থী হিচাপে প্ৰতিদ্বন্দ্বিতা কৰিবলৈ সন্মত হয়, কিন্তু নিৰ্বাচন অনুষ্ঠিত হোৱাৰ আগতেই সংসদ ভংগ কৰা হয়, আৰু তেওঁ প্ৰতিদ্বন্দ্বিতা নকৰাৰ সিদ্ধান্ত লয়৷ ১৯৬০ চনৰ মাৰ্চ মাহত যেতিয়া নিৰ্বাচন অনুষ্ঠিত হয়, তেতিয়া ইউনাইটেড নেচনেল পাৰ্টিয়ে চাৰিখন আসনত জয়লাভ কৰে শ্ৰীলংকা ফ্ৰিডম পাৰ্টিৰ  আসনৰ সংখ্যাগৰিষ্ঠতাৰ ওপৰত ডুডলী সেনানায়কেই, নতুন প্ৰধানমন্ত্ৰী হয়, এমাহৰ ভিতৰতে আস্থাৰ ভোটত পৰাস্ত হয় আৰু ১৯৬০ৰ জুলাইত দ্বিতীয়টো সাধাৰণ সংসদীয় নিৰ্বাচন আহ্বান কৰা হয়৷
ৰাজনৈতিক জীৱন

১৯৬০ চনৰ মে’ মাহত বন্দৰনাইকেক ফ্ৰিডম পাৰ্টিৰ কাৰ্যনিৰ্বাহক সমিতিয়ে সৰ্বসন্মতিক্ৰমে দলৰ সভাপতি নিৰ্বাচিত কৰে যদিও সেই সময়ত তেওঁ জুলাই মাহৰ নিৰ্বাচনত প্ৰতিদ্বন্দ্বিতা কৰানকৰা সম্পৰ্কে কোনো সিদ্ধান্ত লোৱা নাছিল৷ কমিউনিষ্ট আৰু ট্ৰটস্কিষ্টৰ সৈতে পূৰ্বৰ দলীয় সম্পৰ্কক অস্বীকাৰ কৰি জুন মাহৰ আৰম্ভণিলৈকে তেওঁ স্বামীৰ নীতিসমূহ আগুৱাই নিয়াৰ প্ৰতিশ্ৰুতিৰে প্ৰচাৰ চলাইছিল – বিশেষকৈ, গণৰাজ্য প্ৰতিষ্ঠা কৰা, সিংহল ভাষাক দেশৰ চৰকাৰী ভাষা হিচাপে প্ৰতিষ্ঠা কৰিবলৈ আইন প্ৰণয়ন কৰা, আৰু বৌদ্ধ ধৰ্মৰ প্ৰাধান্য প্ৰতিষ্ঠা কৰা৷..যদিও খিলঞ্জীয়া তামিলসকলে নিজৰ ভাষা আৰু হিন্দু ধৰ্মীয় বিশ্বাসক সহ্য কৰিছিল৷ যদিও যুগ যুগ ধৰি দেশখনত তামিল জনসংখ্যা আছিল, থলুৱা তামিলৰ অধিকাংশকে  ব্ৰিটিছ কৰ্তৃপক্ষই ভাৰতৰ পৰা বাগিচাৰ শ্ৰমিক হিচাপে চিলনলৈ আনিছিল। চিলনবাসীৰ বেছিভাগ লোকে তেওঁলোকক অস্থায়ী অনুপ্ৰৱেশকাৰী হিচাপে গণ্য কৰিছিল, যদিও তেওঁলোকে প্ৰজন্মৰ পিছত প্ৰজন্ম ধৰি চিলনত বাস কৰিছিল। চিলনৰ স্বাধীনতাৰ লগে লগে চিলনৰ ১৯৪৮ চনৰ নাগৰিকত্ব আইনে এই ভাৰতীয় তামিলসকলক নাগৰিকত্বৰ পৰা বঞ্চিত কৰিলে, যাৰ ফলত তেওঁলোক ৰাষ্ট্ৰহীন হৈ পৰিল। ৰাষ্ট্ৰহীনৰ প্ৰতি তামিলসকলৰ ....ৰ নীতি মধ্যমীয়া আছিল, কিছু নাগৰিকত্ব প্ৰদান কৰিছিল আৰু উৎপাদনশীল শ্ৰমিকক থাকিবলৈ দিছিল। তেওঁৰ উত্তৰাধিকাৰী ডুডলী সেনানাইকেই প্ৰথমে জনসাধাৰণৰ বাবে বাধ্যতামূলক প্ৰত্যাৱৰ্তনৰ পৰামৰ্শ দিছিল। বন্দৰনাইকে দেশ ভ্ৰমণ কৰি আৱেগিক ভাষণ দিছিল আৰু সঘনাই কান্দি কান্দি প্ৰয়াত স্বামীৰ নীতি আগবঢ়াই নিয়াৰ প্ৰতিশ্ৰুতি দিছিল। তেওঁৰ এই কাৰ্যৰ বাবে তেওঁক বিৰোধীসকলে  কান্দুৰী বিধৱা উপাধি দিছিল৷
প্ৰথম মহিলা প্ৰধানমন্ত্ৰী(১৯৬০১৯৬৫)

১৯৬০ চনৰ ২১ জুলাইত ফ্ৰিডম পাৰ্টিৰ বৃহৎ বিজয়ৰ পিছত বন্দৰনাইকেই বিশ্বৰ প্ৰথমগৰাকী মহিলা প্ৰধানমন্ত্ৰীৰ লগতে প্ৰতিৰক্ষা আৰু বৈদেশিক পৰিক্ৰমা মন্ত্ৰী হিচাপেও শপত গ্ৰহণ কৰে। যিহেতু তেওঁ সেই সময়ত সংসদৰ নিৰ্বাচিত সদস্য নাছিল, বৰঞ্চ সংসদত সংখ্যাগৰিষ্ঠতা থকা দলৰ নেত্ৰীহে আছিল, সেয়েহে প্ৰধানমন্ত্ৰী হিচাপে কাৰ্যভাৰ গ্ৰহণ কৰিবলৈ হ’লে তিনি মাহৰ ভিতৰত সংসদৰ সদস্য হ’ব লাগিব বুলি সংবিধানত উল্লেখ কৰা আছিল। সেয়ে, তেওঁৰ বাবে ঠাই আজৰাই দিবলৈ “মানামেলডুৰা পিয়াদাছা ডি জোইছা’’ই চিনেটৰ আসনৰ পৰা পদত্যাগ কৰে। ১৯৬০ চনৰ ৫ আগষ্টত গৱৰ্ণৰ জেনেৰেল গুনেটিলেকেই বাণ্ডাৰনাইকেক সংসদৰ উচ্চ সদন চিলনৰ চেনেটত নিযুক্তি দিয়ে।

প্ৰথম অৱস্থাত তেওঁ নিজৰ কেবিনেটৰ সদস্য আৰু ভতিজা ফেলিক্স ডায়েছ বন্দৰনাইকেৰ ওপৰত নিৰ্ভৰ কৰি দেশখনে সম্মুখীন হোৱা সমস্যাসমূহৰ মাজেৰে আগবাঢ়িবলৈ সংগ্ৰাম কৰিছিল। বিৰোধীসকলে তেওঁৰ এই কাৰ্যক পাকঘৰৰ কেবিনেট বুলি অৱজ্ঞাসূচক মন্তব্য কৰিছিল; তেওঁ কাৰ্যভাৰ চলাই থকাৰ সময়তো একেধৰণৰ যৌনতাবাদৰ সম্মুখীন হব লগা হৈছিল।

অৰ্থনীতিৰ মূল খণ্ডসমূহ ৰাষ্ট্ৰীয়কৰণৰ স্বামীৰ নীতিক আগুৱাই নিবলৈ বন্দৰনাইকেই ৰাজহুৱাব্যক্তিগত শ্বেয়াৰহোল্ডাৰৰ সৈতে এটা নিগম স্থাপন কৰে আৰু সাতখন কাকতৰ নিয়ন্ত্ৰণ লয়। তেওঁ বেংকিং, বৈদেশিক বাণিজ্য আৰু বীমা, লগতে পেট্ৰলিয়াম উদ্যোগকো ৰাষ্ট্ৰীয়কৰণ কৰে। বেংক অৱ চিলনৰ দায়িত্ব লোৱা আৰু নতুনকৈ সৃষ্টি হোৱা পিপলছ বেংকৰ শাখা স্থাপন কৰাৰ সময়ত বন্দৰনাইকেই পূৰ্বতে কোনো বেংকিং সুবিধা নথকা সম্প্ৰদায়সমূহক সেৱা প্ৰদান কৰাৰ লক্ষ্য লৈছিল, যাৰ ফলত স্থানীয় ব্যৱসায়িক বিকাশৰ সূচনা হৈছিল।

১৯৬০ চনৰ ডিচেম্বৰ মাহত বন্দৰনাইকেই ৰাজ্যিক পুঁজি লাভ কৰা সকলো খৃষ্ট ধৰ্মীয় বিদ্যালয় ৰাষ্ট্ৰীয়কৰণ কৰে। তেনেকৈ তেওঁ অৰ্থনৈতিক আৰু ৰাজনৈতিক অভিজাত শ্ৰেণীৰ সদস্য হোৱাৰ প্ৰৱণতা থকা কেথলিক সংখ্যালঘুসকলৰ প্ৰভাৱ কমাই দিছিল আৰু বৌদ্ধ গোটসমূহৰ প্ৰভাৱ বৃদ্ধি কৰিছিল।

১৯৬১ চনৰ জানুৱাৰী মাহত বন্দৰনাইকেই ইংৰাজীৰ ঠাইত সিংহল ভাষাক চৰকাৰী ভাষা কৰিবলৈ আইন প্ৰণয়ন কৰে। এই কাৰ্যই ২০ লাখতকৈ অধিক জনসংখ্যাৰ তামিল ভাষীসকলৰ মাজত ব্যাপক অসন্তুষ্টিৰ সৃষ্টি কৰিছিল। ফেডাৰেল পাৰ্টিৰ সদস্যসকলৰ আহ্বানত তামিল সংখ্যাগৰিষ্ঠতা থকা প্ৰদেশসমূহত নাগৰিকৰ আইন অমান্য অভিযান আৰম্ভ হয়। বন্দৰনাইকেৰ সঁহাৰি আছিল, জৰুৰীকালীন অৱস্থা ঘোষণা কৰা আৰু শান্তি পুনৰ প্ৰতিষ্ঠা কৰিবলৈ সৈন্য প্ৰেৰণ কৰা।

১৯৬১ চনৰ পৰাই ট্ৰেড ইউনিয়নসমূহে উচ্চ মুদ্ৰাস্ফীতি আৰু কৰৰ প্ৰতিবাদত ধাৰাবাহিকভাৱে ধৰ্মঘট আৰম্ভ কৰিছিল। তেনে এটা ধৰ্মঘটে পৰিবহণ ব্যৱস্থাক স্থবিৰ কৰি তুলিছিল, যাৰ ফলত বান্দৰনাইকে পৰিবহণ বৰ্ডক ৰাষ্ট্ৰীয়কৰণ কৰিবলৈ ঠিক কৰিছিল।

১৯৬২ চনৰ জানুৱাৰী মাহত প্ৰতিষ্ঠিত অভিজাত শ্ৰেণীৰ মাজত সংঘাতৰ সৃষ্টি হয়; প্ৰধানকৈ সোঁপন্থী পশ্চিমীয়া ধৰণৰ নগৰীয়া খ্ৰীষ্টান – ধনীক আৰু তামিলৰ বৃহৎ দলকে ধৰি – উদীয়মান থলুৱা অভিজাত শ্ৰেণীৰ মাজত; যিসকল প্ৰধানকৈ বাওঁপন্থী সিংহলভাষী বৌদ্ধ আছিল। বন্দৰনাইকেৰ নীতিৰ ফলত হোৱা পৰিৱৰ্তনে ইংৰাজ সমৰ্থিত শ্ৰেণী ব্যৱস্থা, ক্ষমতাৰ গাঁথনি আৰু শাসন ব্যৱস্থাৰ পৰা তাৎক্ষণিকভাৱে আঁতৰি যোৱাৰ প্ৰৱণতাৰ সৃষ্টি কৰে, যাৰ ফলত অসামৰিক সেৱা, সশস্ত্ৰ বাহিনী আৰু আৰক্ষীৰ বিষয়া গাঁথনি গঠনত যথেষ্ট প্ৰভাৱ পৰিল।

কিছুমান সামৰিক বিষয়াই অভ্যুত্থানৰ ষড়যন্ত্ৰ ৰচনা কৰিছিল, য’ত বন্দৰনাইকে আৰু তেওঁৰ কেবিনেট সদস্যসকলক সেনা মুখ্য কাৰ্যালয়ত আটক কৰাৰ পৰিকল্পনা কৰা হৈছিল। যেতিয়া আৰক্ষী বিষয়া ষ্টেনলি সেনানাইকেক অভ্যুত্থানৰ নেতৃত্বৰ আস্থাত লোৱা হৈছিল, তেতিয়া তেওঁৰ শহুৰেক পেট্ৰিক ডি ছিলভা কুলাৰাত্নেই আই জি পিক এই কথা জনাইছিল। লগে লগে সকলো সেৱা অধিনায়ক আৰু কনিষ্ঠ বিষয়াক টেম্পল ট্ৰিছত জৰুৰীকালীনভাৱে  সভালৈ মাতি ফেলিক্স ডায়েছ বন্দৰনাইকে আৰু অপৰাধ তদন্ত বিভাগৰ (চিআইডি) সদস্যসকলে সামৰিক কৰ্মীসকলক সোধাপোছা কৰিবলৈ আৰম্ভ কৰে আৰু এই চক্ৰান্ত উন্মোচন কৰে।

যিহেতু অভ্যুত্থান আৰম্ভ হোৱাৰ আগতেই ধৰা পেলোৱা হৈছিল, সেয়েহে ২৪ জন অভিযুক্ত ষড়যন্ত্ৰকাৰীৰ বিচাৰ প্ৰক্ৰিয়া দীঘলীয়া আৰু জটিল হৈছিল। পুৰ্ববৰ্তী ১৯৬২ চনৰ অপৰাধ আইন বিশেষ বিধান আইনমতে, “নেদেখা অথচ শুনা’’ প্ৰমাণ বিবেচনা কৰাৰ অনুমতি দিছিল, ষড়যন্ত্ৰকাৰীসকলক দোষী সাব্যস্ত কৰাত সহায়ক হোৱাকৈ আইন গৃহীত কৰা হৈছিল। যদিও গৱৰ্ণৰ জেনেৰেল ছাৰ অলিভাৰ গুণতিলকেৰ বিৰুদ্ধে উৰাবাতৰি প্ৰচাৰ হৈছিল, তথাপি তেওঁৰ বিৰুদ্ধে কোনো প্ৰকৃত প্ৰমাণ নাছিল আৰু সেয়ে তেওঁৰ বিৰুদ্ধে গোচৰ চলোৱাৰ কোনো উপায় নাছিল। তেওঁক “কাৰ্যৰ পৰা অপসাৰণ কৰা হোৱা নাছিল’’ আৰু পদত্যাগো কৰা নাছিল। তেওঁৰ প্ৰতি স্থিতি সলনি কৰাৰ পিছত তেওঁৰ  বিষয়ে কৰা সন্দেহৰ প্ৰশ্নৰ উত্তৰ দিবলৈ তেওঁ সন্মত হৈছিল। ফেব্ৰুৱাৰী মাহত বন্দৰনাইকেৰ খুড়াক, উইলিয়াম গোপল্লৱাক গৱৰ্ণৰ জেনেৰেল নিযুক্তি দিয়া হয়৷ গুণতিলকেক বিমানবন্দৰলৈ লৈ যোৱা হয় আৰু চিলন এৰি স্বেচ্ছামূলক নিৰ্বাসনলৈ যায়৷

পূব–পশ্চিমৰ স্বাৰ্থৰ মাজত ভাৰসাম্য ৰক্ষা আৰু নিৰপেক্ষতা বজাই ৰখাৰ প্ৰয়াসত বন্দৰনাইকেই চীনৰ সৈতে দেশখনৰ সম্পৰ্ক শক্তিশালী কৰিছিল; আনহাতে ইজৰাইলৰ সৈতে সম্পৰ্ক নাইকিয়া কৰিছিল। ভাৰত আৰু ৰাছিয়া উভয়ৰে সৈতে ভাল সম্পৰ্ক বজাই ৰাখিবলৈ কাম কৰিছিল, একে সময়তে শ্ৰীলংকাৰ চাহ ৰপ্তানিৰ জৰিয়তে ব্ৰিটিছ স্বাৰ্থৰ সৈতে সম্পৰ্ক ৰাখিছিল আৰু বিশ্ব বেংকৰ সংযোগক সমৰ্থন কৰিছিল। দক্ষিণ আফ্ৰিকাৰ বৰ্ণবৈষম্য নীতিক নিন্দা কৰি বন্দৰনাইকেই অন্যান্য আফ্ৰিকান ৰাষ্ট্ৰসমূহৰ ৰাষ্ট্ৰদূত নিযুক্তি দি তেওঁলোকৰ সৈতে সম্পৰ্ক গঢ়িব বিচাৰিছিল। ১৯৬১ চনত লণ্ডনত অনুষ্ঠিত হোৱা কমনৱেলথ প্ৰধানমন্ত্ৰী সন্মিলন আৰু বেলগ্ৰেডত হোৱা ননএলাইম মুভমেণ্টৰ ১ম শীৰ্ষ সন্মিলনদুয়োটাতে অংশগ্ৰহণ কৰে; এছ এফ আৰ যুগোস্লাভিয়াই শ্ৰীলংকা আৰু ননএলাইন মুভমেণ্টক ননএলাইন মুভমেণ্টৰ অন্যতম প্ৰতিষ্ঠাপক সদস্য কৰি তুলিছে৷

১৯৬২ চনত চীনভাৰত যুদ্ধৰ পিছত উদ্ভৱ হোৱা ভাৰত আৰু চীনৰ মাজৰ সীমা বিবাদ সম্পৰ্কে ভাৰত আৰু চীনৰ উত্তেজনা হ্ৰাস কৰাত তেওঁ গুৰুত্বপূৰ্ণ ভূমিকা পালন কৰিছিল। সেই বছৰৰ নৱেম্বৰ আৰু ডিচেম্বৰ মাহত বন্দৰনাইকেই বাৰ্মা, কম্বোডিয়া, চিলন, ঘানা আৰু সংযুক্ত আৰব গণৰাজ্যৰ প্ৰতিনিধিৰ সৈতে কলম্বোত সন্মিলন আহ্বান কৰি এই বিবাদৰ বিষয়ে আলোচনা কৰে। ইয়াৰ পিছত তেওঁ ঘানাৰ আইন মন্ত্ৰী কফি অফোৰিআটাৰ সৈতে ভাৰত আৰু চীনৰ পেকিং ভ্ৰমণ কৰি শান্তিৰ বাবে মধ্যস্থতা কৰাৰ প্ৰয়াস কৰে। ১৯৬৩ চনৰ জানুৱাৰী মাহত বন্দৰনাইকে আৰু অৰোফিআটাক নতুন দিল্লীত পুৰস্কৃত কৰা হয়, যেতিয়া ভাৰতৰ প্ৰধানমন্ত্ৰী জৱাহৰলাল নেহৰুৱে বন্দৰনাইকেই পোষকতা কৰা সমস্যা সমাধানৰ পৰামৰ্শ ভাৰতীয় সংসদত প্ৰস্তাৱ আগবঢ়াবলৈ সন্মত হয়।

নিজ দেশত সমস্যা বাঢ়ি আহিছিল। বিদেশত সফলতা লাভ কৰাৰ পিছতো বন্দৰনাইকেই চীনৰ সৈতে সম্পৰ্ক আৰু অৰ্থনৈতিক উন্নয়ন নীতিৰ অভাৱৰ বাবে সমালোচনা কৰা হৈছিল। সিংহল ভাষী চিল’ন বৌদ্ধসকলৰ প্ৰতি চৰকাৰৰ আপাত পক্ষপাতিত্বক লৈ তেতিয়াও উত্তেজনা চলি আছিল। মুদ্ৰাস্ফীতিৰ ফলত আমদানিৰপ্তানিৰ ভাৰসাম্যহীনতাই মধ্যবিত্ত আৰু নিম্নবৰ্গৰ নাগৰিকৰ ক্ৰয় ক্ষমতাত প্ৰভাৱ পেলাইছিল। মাজভাগৰ উপনিৰ্বাচনত বন্দাৰনাইকেই সংখ্যাগৰিষ্ঠতা লাভ কৰিলেও ইউনাইটেড নেচনেল পাৰ্টিয়ে অধিক আসন পোৱাত তেওঁৰ সমৰ্থন হেৰাই যোৱাৰ ইংগিত দিয়ে৷

কঠোৰ ব্যৱস্থাৰ প্ৰতি সমৰ্থনৰ অভাৱ, বিশেষকৈ পৰ্যাপ্ত পৰিমাণৰ চাউল – মূল খাদ্যৰ – আমদানি কৰিব নোৱাৰাৰ বাবেই মন্ত্ৰী ফেলিক্স ডায়েছ বন্দৰনাইকে পদত্যাগ কৰে। চিলন পেট্ৰলিয়াম কৰ্প’ৰেশ্যন গঠনৰ পিছত ছোভিয়েট বাণিজ্যিক অংশীদাৰিত্বৰ দিশত ধাৰাবাহিকতা অক্ষুণ্ণ ৰখাৰ প্ৰয়াসত আন কেবিনেট মন্ত্ৰীসকলক পুনৰ নিযুক্তি দিয়া হয়। মধ্যপ্ৰাচ্যৰ তেল আমদানিৰ ওপৰত জাপি দিয়া একচেটিয়া মূল্য নিৰ্ধাৰণক উপেক্ষা কৰিবলৈ ১৯৬১ চনত পেট্ৰলিয়াম কৰ্পৰেশ্যন আৰম্ভ কৰা হৈছিল, যাৰ ফলত চিলনে সংযুক্ত আৰব গণৰাজ্য আৰু ছোভিয়েট ইউনিয়নৰ পৰা তেল আমদানি কৰিব পাৰিছিল। পশ্চিমীয়া তেল উদ্যোগী কিছুমানৰ সৈতে মজুতকৰণৰ সুবিধাৰ বাবে ক্ষতিপূৰণ চুক্তি কৰা হৈছিল যদিও, ধন নিদিয়াৰ বাবে বিবাদ অব্যাহত থকাৰ ফলত ১৯৬৩ চনৰ ফেব্ৰুৱাৰী মাহত আমেৰিকাৰ পৰা বিদেশী সাহায্য স্থগিত ৰখা হয়। সাহায্য স্থগিত ৰখাৰ প্ৰতিক্ৰিয়াস্বৰূপে জানুৱাৰী মাহৰ পৰা দেশৰ বেছিভাগ তৈল সামগ্ৰীৰ সকলো বিতৰণ, আমদানিৰপ্তানি, বিক্ৰী আৰু যোগানৰ ৰাষ্ট্ৰীয়কৰণ কৰা চিলন পেট্ৰলিয়াম কৰ্পেশ্যন সংশোধনী আইন ১৯৬৪ চনত সংসদে গৃহীত কৰে। ১৯৬৪ চনত বন্দৰনাইকেৰ চৰকাৰে স্বতন্ত্ৰ চিলন অসামৰিক সেৱা বিলুপ্ত কৰি তাৰ ঠাইত চিলন প্ৰশাসনিক সেৱা স্থাপন কৰে, যিটো চৰকাৰী প্ৰভাৱৰ অধীনত আছিল। ১৯৬৩ চনৰ শেষৰ ফালে যেতিয়া কমিউনিষ্ট, বিপ্লৱী সমাজবাদী আৰু ট্ৰটস্কিবাদী দলৰ মাজত সংযুক্ত বাওঁপন্থী মিত্ৰজোঁট গঠন কৰা হয়, বন্দৰনাইকেই তেওঁলোকৰ সমৰ্থন লাভৰ চেষ্টাত বাওঁপন্থালৈ গুচি যায়। ১৯৬৪ চনৰ ফেব্ৰুৱাৰী মাহত চীনৰ প্ৰধানমন্ত্ৰী ঝৌ এনলাইয়ে চিলনত বন্দৰনাইকেক সাক্ষাৎ কৰে আৰু সাহায্যৰ প্ৰস্তাৱ, ধান আৰু বস্ত্ৰ উপহাৰ আৰু বাণিজ্য বৃদ্ধিৰ বাবে আলোচনা কৰে। দুয়োজনে চীনভাৰতৰ সীমা বিবাদ আৰু পাৰমাণৱিক নিৰস্ত্ৰীকৰণৰ বিষয়েও আলোচনা কৰে। চীনৰ সৈতে সম্পৰ্ক আকৰ্ষণীয় আছিল, কিয়নো বন্দৰনাইকেই শেহতীয়াকৈ পূব জাৰ্মানীক আনুষ্ঠানিকভাৱে স্বীকৃতি দিয়াৰ ফলত পশ্চিম জাৰ্মানীৰ পৰা অহা সাহায্য নাইকিয়া হৈ পৰিছিল আৰু বীমা উদ্যোগৰ ৰাষ্ট্ৰীয়কৰণে অষ্ট্ৰেলিয়া, ব্ৰিটেইন আৰু কানাডাৰ সৈতে তেওঁৰ সম্পৰ্কত প্ৰভাৱ পেলাইছিল।দ্বিতীয়খন ননএলাইন কনফাৰেন্সৰ প্ৰস্তুতিৰ বাবে বন্দৰনাইকেই ১৯৬৪ চনৰ মাৰ্চ মাহত কলম্বোত ৰাষ্ট্ৰপতি টিটো আৰু নাছেৰক আতিথ্য প্ৰদান কৰে, কিন্তু ঘৰুৱা অশান্তিৰ অব্যাহত থকাৰ বাবে তেওঁ জুলাইলৈকে সংসদীয় অধিৱেশন স্থগিত ৰাখে। ইয়াৰ মাজতে তেওঁ ইউনাইটেড লেফ্ট ফ্ৰণ্টৰ সৈতে মিত্ৰতাত যোগদান কৰে আৰু মাত্ৰ তিনিখন আসনৰ ব্যৱধানত সংখ্যাগৰিষ্ঠতা লাভ কৰিবলৈ সক্ষম হয়।ছিৰিমাশাস্ত্ৰী পেক্ট১৯৬৪ চনৰ ছেপ্টেম্বৰ মাহত বন্দৰনাইকেৰ নেতৃত্বত ভাৰতলৈ গৈ চিলনত বাস কৰা ৯ লাখ ৭৫ হাজাৰ ৰাষ্ট্ৰহীন তামিলক ঘূৰাই অনাৰ বিষয়ে আলোচনা কৰে। ভাৰতৰ প্ৰধানমন্ত্ৰী লাল বাহাদুৰ শাস্ত্ৰীৰ সৈতে তেওঁ দুয়োখন ৰাষ্ট্ৰৰ এক উল্লেখযোগ্য বৈদেশিক নীতিৰ চুক্তি ছিৰিমাভোশাস্ত্ৰী চুক্তিৰ চৰ্তসমূহ সম্পূৰ্ণ কৰি উলিয়াইছিল।  এই চুক্তিৰ অধীনত চিলনে ৩ লাখ তামিল আৰু তেওঁলোকৰ বংশধৰক নাগৰিকত্ব প্ৰদান কৰাৰ বিপৰীতে ভাৰতে ৫ লাখ ২৫ হাজাৰ ৰাষ্ট্ৰহীন তামিলক দেশলৈ ঘূৰাই পঠিয়াব লাগিছিল। নিজৰ বাধ্যবাধকতা সম্পূৰ্ণ কৰিবলৈ আবণ্টিত ১৫ বছৰৰ ভিতৰত উভয়পক্ষই বাকী ১৫০,০০০ বাবে চৰ্তসমূহৰ আলোচনা কৰিবলৈ সন্মত হয়। অক্টোবৰ মাহত বন্দৰনাইকেই কায়ৰোত অনুষ্ঠিত হোৱা ননএলাইনড কনফাৰেন্সত অংশগ্ৰহণ কৰে আৰু সহপৃষ্ঠপোষকতা কৰে।১৯৬৪ চনৰ ডিচেম্বৰ মাহত তেওঁৰ ইউনাইটেড ফ্ৰণ্ট চৰকাৰে দেশৰ বাতৰি কাকতসমূহক ৰাষ্ট্ৰীয়কৰণৰ প্ৰয়াসত "প্ৰেছ টেক অভাৰ বিল" উত্থাপন কৰে। বিৰোধী আৰু বন্দৰনাইকেৰ সমালোচনকসকলে দাবী কৰিছিল যে, এই পদক্ষেপ মুক্ত সংবাদ মাধ্যমৰ মুখ বন্ধ কৰি তেওঁৰ প্ৰধান সমালোচক, এছ’চিয়েটেড নিউজপেপাৰছ অৱ চিলন লিমিটেডৰ ওপৰত আঘাত হানি মিডিয়া বেৰন এচমণ্ড বিক্ৰমসিংঘেৰ ওপৰত আঘাত হানিছে। ইয়াৰ উত্তৰত বিক্ৰমসিংঘে সংবাদ মাধ্যমৰ স্বাধীনতা ৰক্ষাৰ বাবে তেওঁক কাৰ্যভাৰৰ পৰা অপসাৰণ কৰিবলৈ অভিযান চলায়। ১৯৬৪ চনৰ ৩ ডিচেম্বৰত “চি পি ডি চিলভা’’, যি এসময়ত এছ ডব্লিউ আৰ ডি বন্দৰনাইকেৰ ডেপুটি আছিল, তেওঁ তেৰজন এছ এল এফ পি সংসদ সদস্যৰ নেতৃত্ব দি প্ৰেছ টেক অভাৰ বিলৰ উদ্ধৃতি দি বিৰোধীৰ ওচৰলৈ গৈছিল। ছিৰিমা বন্দৰনাইকেৰ চৰকাৰে ৰাজকীয় ভাষণৰ ওপৰত হোৱা ভোটত মাত্ৰ এটা ভোটত পৰাস্ত হয় আৰু ১৯৬৫ চনৰ মাৰ্চ মাহত সাধাৰণ নিৰ্বাচনৰ আহ্বান জনোৱা হয়। ১৯৬৫ চনৰ চিলন সংসদীয় নিৰ্বাচনত তেওঁৰ ৰাজনৈতিক মিত্ৰজোঁট পৰাস্ত হয় আৰু প্ৰধানমন্ত্ৰী হিচাপে তেওঁৰ প্ৰথম কাৰ্যকালৰ অন্ত পৰে।বিৰোধী দলৰ নেতৃত্ব, (১৯৬৫১৯৭০)১৯৬৫ চনৰ নিৰ্বাচনত বন্দৰনাইকেই আট্টানাগল্লা নিৰ্বাচনী সমষ্টিৰ পৰা হাউচ অৱ ৰিপ্ৰেজেণ্টেটিভ এখন আসন লাভ কৰে। তেওঁৰ দলটোৱে ৪১খন আসন লাভ কৰাৰ লগে লগে তেওঁ বিৰোধীৰ নেত্ৰী হয়, তেৱেঁই এই পদত অধিষ্ঠিত হোৱা প্ৰথমগৰাকী মহিলা। ১৯৬৫ চনৰ ২৫ মাৰ্চত ডুডলী সেনানাইকেই প্ৰধানমন্ত্ৰী হিচাপে শপত গ্ৰহণ কৰে। ইয়াৰ কিছু সময়ৰ পিছতে বন্দৰনাইকেৰ সংসদৰ সদস্য পদৰ প্ৰত্যাহ্বান আহি পৰে, যেতিয়া অভিযোগ উত্থাপন কৰা হয় যে, তেওঁৰ কাৰ্যকালত তেওঁ উৎকোচ হিচাপে গাড়ী গ্ৰহণ কৰিছিল। ইয়াৰ তদন্তৰ বাবে এখন কমিটী নিযুক্তি দিয়া হয় আৰু পিছত তেওঁক অভিযোগৰ পৰা মুক্ত কৰা হয়।বিৰোধী দলৰ পাঁচ বছৰীয়া কাৰ্যকালত তেওঁ বাওঁপন্থী দলৰ সৈতে মিত্ৰতা বজাই ৰাখিছিল। ১৯৬৬ চনৰ নৱেম্বৰৰ পৰা ১৯৬৭ চনৰ এপ্ৰিল মাহৰ ভিতৰত অনুষ্ঠিত হোৱা সাতটা উপনিৰ্বাচনৰ ভিতৰত বান্দৰনাইকেৰ নেতৃত্বত বিৰোধীয়ে ছয়টাত জয়লাভ কৰে। অব্যাহত থকা মুদ্ৰাস্ফীতি, বাণিজ্যিক ভাৰসাম্যহীনতা, নিবনুৱা সমস্যা আৰু আশা কৰা ধৰণৰ বিদেশী সাহায্য বাস্তৱায়িত নোহোৱাত ব্যাপক অসন্তুষ্টিৰ সৃষ্টি হৈছিল। ইয়াত অধিক ইন্ধন যোগাইছিল কঠোৰ অৰ্থনৈতিক নীতিয়ে, যাৰ ফলত সাপ্তাহিক চাউলৰ সাহায্য হ্ৰাস পাইছিল। ১৯৬৯ চনত বন্দৰনাইকেই ক্ষমতালৈ ঘূৰি আহিবলৈ সক্ৰিয়ভাৱে প্ৰচাৰ চলাইছিল। আন আন প্ৰতিশ্ৰুতিৰ লগতে তেওঁ প্ৰতিটো পৰিয়াললৈ দুটা হিচাপত চাউল দিয়া, বিদেশী বেংক আৰু আমদানিৰপ্তানি উদ্যোগক ৰাষ্ট্ৰীয়কৰণ কৰা, ব্যৱসায় আৰু চৰকাৰী দুৰ্নীতি নিৰীক্ষণৰ বাবে চকীদাৰ গোট স্থাপন, "সাম্ৰাজ্যবাদী" অংশীদাৰৰ পৰা আঁতৰি যোৱা বৈদেশিক নীতিলৈ পুনৰ ঘূৰি অহা আৰু এখন নতুন সংবিধানৰ খচৰা প্ৰস্তুত কৰাৰ দায়িত্বত থকা এখন সংবিধান সভা গঠনৰ প্ৰতিশ্ৰুতি দিয়ে।দ্বিতীয় কাৰ্যকাল (১৯৭০১৯৭৭)  .             .ছোভিয়েট ইউনিয়নৰ প্ৰধানমন্ত্ৰী এলেক্সেই কিগিন, প্ৰধানমন্ত্ৰীৰ জ্যেষ্ঠ উপদেষ্টা (বৈদেশিক পৰিক্ৰমা) টিছা বিজয়ৰত্নে আৰু অনুৰা বন্দৰনাইকেৰ সৈতে বন্দৰনাইকে। ]]

১৯৭০ চনৰ মে মাহত কমিউনিষ্ট পাৰ্টি, লংকা সামা সমাজ পাৰ্টি আৰু তেওঁৰ নিজৰ ফ্ৰিডম পাৰ্টিৰ মাজত হোৱা “ইউনাইটেড ফ্ৰণ্ট মিত্ৰজোঁটে’’ ১৯৭০ চনৰ নিৰ্বাচনত বৃহৎ সংখ্যাগৰিষ্ঠতাৰে জয়লাভ কৰাৰ পিছত বন্দৰনাইকেই পুনৰ ক্ষমতা লাভ কৰে। জুলাই মাহলৈকে তেওঁ ব্ৰিটিছে খচৰা প্ৰস্তুত কৰা সংবিধানৰ ঠাইত চিলনীয়াসকলে খচৰা প্ৰস্তুত কৰা সংবিধান গঠন কৰিবলৈ এখন সাংবিধানিক পৰিষদ আহ্বান কৰিছিল। চৰকাৰী মন্ত্ৰালয়সমূহৰ স্থায়ী সচিবসকলৰ বিভাগত বিশেষজ্ঞ লোক থাকিব লাগিব বুলি নীতি প্ৰৱৰ্তন কৰে। উদাহৰণস্বৰূপে, গৃহ নিৰ্মাণ মন্ত্ৰালয়ত সেৱা আগবঢ়োৱাসকল প্ৰশিক্ষিত অভিযন্তা হ’ব লাগিব আৰু স্বাস্থ্য মন্ত্ৰালয়ত সেৱা আগবঢ়োৱাসকল চিকিৎসা বিদ্যাত পাৰদৰ্শী হ’ব লাগিব। সকলো চৰকাৰী কৰ্মচাৰীকে শ্ৰমিক পৰিষদ আৰু স্থানীয় পৰ্যায়ত যোগদান কৰিবলৈ অনুমতি দিয়া হৈছিল আৰু তেওঁ চৰকাৰী প্ৰশাসনৰ ওপৰত সকলো স্তৰৰ জনসাধাৰণে মতামত দিব পৰাকৈ “জনসমিতি’’ গঠন কৰিছিল। এই পৰিৱৰ্তনৰ উদ্দেশ্য আছিল দেশৰ প্ৰতিষ্ঠানসমূহৰ পৰা ব্ৰিটিছ ঔপনিৱেশিক আৰু বিদেশী প্ৰভাৱৰ উপাদানসমূহ আঁতৰোৱা।

১৯৫ মিলিয়ন ডলাৰৰ বাজেট ঘাটিৰ সম্মুখীন হৈ – শক্তি আৰু খাদ্যআমদানিৰ ব্যয় বৃদ্ধি আৰু নাৰিকল, ৰবৰ আৰু চাহ ৰপ্তানিৰ পৰা ৰাজহ হ্ৰাস পোৱাৰ ফলত – বন্দৰনাইকেই অৰ্থনীতিক কেন্দ্ৰীভূত কৰি মূল্য নিয়ন্ত্ৰণ কাৰ্যকৰী কৰাৰ চেষ্টা কৰিছিল। ব্ৰিটিছ, ভাৰতীয় আৰু পাকিস্তানী মূলৰ বিদেশী বেংকসমূহক ৰাষ্ট্ৰীয়কৰণৰ বাবে তেওঁৰ মিত্ৰজোঁটৰ বাওঁপন্থী সদস্যসকলে হেঁচা প্ৰয়োগ কৰাত, তেওঁ উপলব্ধি কৰিছিল যে তেনে কৰিলে ঋণৰ গ্ৰহণত প্ৰভাৱ পৰিব। পূৰ্বৰ শাসন ব্যৱস্থাৰ দৰেই তেও পুঁজিপতি আৰু কমিউনিষ্ট উভয় অংশীদাৰৰ সৈতে বিদেশী সাহায্যৰ সোঁতৰ মাজত ভাৰসাম্য ৰক্ষা কৰিবলৈ চেষ্টা কৰিছিল৷

১৯৭০ চনৰ ছেপ্টেম্বৰ মাহত বন্দৰনাইকেই জাম্বিয়াৰ লুছাকাত তৃতীয়খন ননএলাইন কনফাৰেন্সত অংশগ্ৰহণ কৰে। সেই মাহত তেওঁ আন্তঃৰাষ্ট্ৰীয় বাণিজ্যৰ বিষয়ে আলোচনা কৰিবলৈ পেৰিছ আৰু লণ্ডনলৈও গৈছিল। দ্য এছিয়া ফাউণ্ডেশ্যন আৰু  ৰ প্ৰতিনিধিসকলক দেশ এৰি যাবলৈ নিৰ্দেশ দি বন্দৰনাইকেই তেওঁৰ পূৰ্বৰ ৰাষ্ট্ৰপতিগৰাকীয়ে আলোচনা কৰা বাণিজ্যিক চুক্তি আৰু প্ৰস্তাৱসমূহৰ পুনৰ মূল্যায়ন কৰিবলৈ আৰম্ভ কৰে। দেশখনে প্ৰতিবেশী দেশ আৰবৰ সৈতে শান্তিপূৰ্ণভাৱে সমস্যা সমাধান নকৰালৈকে তেওঁৰ চৰকাৰে ইজৰাইলক স্বীকৃতি নিদিয়ে বুলি ঘোষণা কৰে। তেওঁ আনুষ্ঠানিকভাৱে পূব জাৰ্মানী, উত্তৰ কোৰিয়া, উত্তৰ ভিয়েটনাম আৰু দক্ষিণ ভিয়েটনামৰ নেচনেল লিবাৰেচন ফ্ৰণ্টক স্বীকৃতি প্ৰদান কৰে। বন্দৰনাইকে ভাৰত মহাসাগৰত এংলোআমেৰিকান যোগাযোগ কেন্দ্ৰ গঢ়ি তোলাৰ বিৰোধিতা কৰিছিল আৰু এই অঞ্চলটো নিৰপেক্ষ, পাৰমাণৱিকমুক্ত অঞ্চল হব লাগে বুলি কৈছিল। ডিচেম্বৰ মাহত ব্যৱসায়িক প্ৰতিষ্ঠান অধিগ্ৰহণ আইন গৃহীত হয়, যাৰ ফলত ৰাজ্যখনে ১০০ জনতকৈ অধিক কৰ্মচাৰী থকা যিকোনো ব্যৱসায়ক ৰাষ্ট্ৰীয়কৰণৰ সুবিধা প্ৰদান কৰে। দেখাত এই পদক্ষেপৰ লক্ষ্য আছিল মূল চাহ আৰু ৰবৰ উৎপাদনৰ ওপৰত বিদেশী নিয়ন্ত্ৰণ হ্ৰাস কৰা, কিন্তু ইয়াৰ ফলত উদ্যোগ আৰু উন্নয়নত ঘৰুৱা আৰু বিদেশী উভয় বিনিয়োগ স্তব্ধ হৈ পৰে।

১৯৭১ চনৰ জেভিপি বিদ্ৰোহ
বন্দৰনাইকেই দেশৰ অৰ্থনৈতিক সমস্যাসমূহ সমাধানৰ বাবে প্ৰচেষ্টা চলোৱাৰ পিছতো নিবনুৱা সমস্যা আৰু মুদ্ৰাস্ফীতি নিয়ন্ত্ৰণহীন হৈয়েই আছিল। মাত্ৰ ১৬ মাহৰ ক্ষমতাৰ অন্তত ১৯৭১ চনত বাওঁপন্থী যুৱকযুৱতীসকলৰ জনথ বিমুখী পেৰামুনা বিদ্ৰোহে বন্দৰনাইকেৰ চৰকাৰখন প্ৰায় ওফৰাই পেলাইছিল। জনথ বিমুখী পেৰামুনা (পিপলছ লিবাৰেচন ফ্ৰণ্ট)ৰ উগ্ৰপন্থী স্থিতিৰ বিষয়ে সচেতন হলেও বন্দৰনাইকেৰ প্ৰশাসনে প্ৰথম অৱস্থাত তেওঁলোকক আদৰ্শবাদী বুলি উলাই কৰি এক আগতীয়া ভাবুকি হিচাপে চিহ্নিত কৰিব পৰা নাছিল। ৬ মাৰ্চত উগ্ৰপন্থীয়ে কলম্বোত থকা আমেৰিকাৰ দূতাবাস আক্ৰমণ কৰে, যাৰ ফলত ১৭ মাৰ্চত জৰুৰীকালীন অৱস্থা ঘোষণা কৰা হয়। এপ্ৰিলৰ আৰম্ভণিতে আৰক্ষী থানাত হোৱা আক্ৰমণে সুপৰিকল্পিত বিদ্ৰোহৰ প্ৰমাণ দিছিল, যিটো চম্ভালিবলৈ চিলনৰ ক্ষুদ্ৰ সেনা অস্ত্ৰশস্ত্ৰত দুৰ্বল আছিল। বন্দৰনাইকেৰ নিৰপেক্ষ বৈদেশিক নীতিৰ বাবে মিত্ৰ দেশসমূহক সহায়ৰ আহ্বান জনাই চৰকাৰখন বহুলাংশে ৰক্ষা পৰিল। ছোভিয়েট ইউনিয়নে চিল’ন চৰকাৰক সহায় কৰিবলৈ বিমান পঠিয়াইছিল; ব্ৰিটেইন, সংযুক্ত আৰব গণৰাজ্য, আমেৰিকা আৰু যুগোস্লাভিয়াৰ পৰা অস্ত্ৰশস্ত্ৰ আৰু সাসঁজুলি আহিছিল; পূব আৰু পশ্চিম জাৰ্মানী, নৰৱে আৰু পোলেণ্ডে চিকিৎসা সামগ্ৰী যোগান ধৰিছিল; ভাৰতৰ পৰা টহলদাৰী নাও পঠিওৱা হৈছিল; আৰু ভাৰত আৰু পাকিস্তান দুয়োখন দেশেই সৈন্য প্ৰেৰণ কৰিছিল।
১ মে’ত বন্দৰনাইকেই চৰকাৰী আক্ৰমণ স্থগিত ৰাখি ক্ষমাদানৰ প্ৰস্তাৱ দিয়ে, যাৰ ফলত হাজাৰ হাজাৰ লোকে আত্মসমৰ্পণ কৰে। পিছৰ মাহত দ্বিতীয়বাৰৰ বাবে ক্ষমাৰ প্ৰস্তাৱ দিয়া হ’ল। বন্দৰনাইকেই নাগৰিক কৰ্তৃত্ব পুনৰ প্ৰতিষ্ঠা কৰিবলৈ আৰু বন্দী বা আত্মসমৰ্পণ কৰা বিদ্ৰোহীসকলৰ সৈতে মোকাবিলা কৰাৰ বাবে কৌশলগত পৰিকল্পনা প্ৰদান কৰিবলৈ পুনৰ্গঠন সমিতিৰ এখন ৰাষ্ট্ৰীয় সমিতি গঠন কৰে।    সংঘাতৰ পিছত বন্দৰনাইকেৰ প্ৰথম কাৰ্য আছিল উত্তৰ কোৰিয়াৰ কূটনীতিবিদসকলক বহিষ্কাৰ কৰা, কিয়নো তেওঁ সন্দেহ কৰিছিল যে তেওঁলোকে দেশত অসন্তুষ্টিৰ সৃষ্টি কৰিছে। ১৯৬০ চনত তেওঁৰ ৰাজনৈতিক বিৰোধীসকলৰ বাবে "তেওঁ কেবিনেটৰ একমাত্ৰ মানুহ আছিল" – বুলি কোৱা কথাষাৰে বিদ্ৰোহৰ পুনৰ উত্থান ঘটিছিল, যেতিয়া বন্দৰনাইকে প্ৰমাণ কৰিছিল যে, তেওঁ এগৰাকী ভয়ংকৰ ৰাজনৈতিক শক্তি হৈ পৰিছে।

১৯৭২ চনৰ মে মাহত নতুন সংবিধান অনুমোদনৰ পিছত “চিলন’’ৰ ঠাইত শ্ৰীলংকা গণৰাজ্য গঠন কৰা হয়। যদিও দেশখন “কমনৱেল্থ অফ নেছন’’ৰ ভিতৰত থাকিল যদিও ৰাণী এলিজাবেথ দ্বিতীয়ক ইয়াৰ সাৰ্বভৌম হিচাপে আৰু স্বীকৃতি দিয়া নহল। ইয়াৰ কাৰ্যকালৰ অধীনত ১৯৭১ চনৰ পৰা স্থগিত ৰখা চিনেট আনুষ্ঠানিকভাৱে বিলুপ্ত কৰা হয় আৰু কাৰ্যবাহী, ন্যায়িক আৰু বিধানসভা শাখাৰ ক্ষমতাক এটা কৰ্তৃপক্ষত একত্ৰিত কৰি নতুন এক সদস্যমূলক ৰাষ্ট্ৰীয় ৰাজ্য বিধানসভা গঠন কৰা হয়।

সংবিধানে বৌদ্ধ ধৰ্মৰ আধিপত্যক স্বীকৃতি দিছিল যদিও ই বৌদ্ধ, খ্ৰীষ্টান, হিন্দু আৰু ইছলামৰ সমান সুৰক্ষাৰ নিশ্চয়তা দিছিল। ই অবিচ্ছেদ্য অধিকাৰৰ চনদ প্ৰদান কৰাত ব্যৰ্থ হৈছিল, সিংহলাক একমাত্ৰ চৰকাৰী ভাষা হিচাপে স্বীকৃতি দিছিল, আৰু ইয়াত কোনো ফেডাৰেলিজমৰ উপাদান নাছিল।

নতুন সংবিধানে বন্দৰনাইকেৰ কাৰ্যকাল দুবছৰ বৃদ্ধি কৰি প্ৰধানমন্ত্ৰীৰ নিৰ্ধাৰিত পাঁচ বছৰীয়া কাৰ্যকাল পুনৰ গণৰাজ্য গঠনৰ সৈতে সংগতি ৰাখি পুনৰ নিৰ্ধাৰণ কৰে। এই সীমাৱদ্ধতাই জনসাধাৰণৰ বিভিন্ন স্তৰৰ, বিশেষকৈ যিসকলে ৰ প্ৰতি শংকিত হৈ আছিল আৰু তামিল ভাষী জনসংখ্যাৰ বাবে বাবে চিন্তাৰ উদ্ৰেক কৰিছিল। মাহটো শেষ হোৱাৰ আগতেই অসন্তুষ্টি তীব্ৰতৰ হৈ পৰে আৰু তাৰ পিছত “জাষ্টিছ কমিছন বিল’’ গৃহীত হয়, যত পূৰ্বৰ বছৰৰ পৰা কাৰাগাৰত থকা বিদ্ৰোহীসকলৰ সৈতে মোকাবিলা কৰিবলৈ পৃথক ট্ৰিবিউনেল স্থাপন কৰা হয়। ন্যায়াধিকৰণৰ বিৰোধীসকলে যুক্তি দিছিল যে, এইবোৰৰ দ্বাৰা মানৱ অধিকাৰৰ নীতি উলংঘা কৰা হৈছে। জুলাই মাহলৈকে বিচ্ছিন্ন হিংসাৰ কাণ্ড পুনৰ উত্থান ঘটিছিল, আৰু বছৰৰ শেষলৈকে বিদ্ৰোহৰ দ্বিতীয়টো ঢৌ আশা কৰা হৈছিল।  স্থাপন আৰু ব্যক্তিগত খণ্ডৰ মাটিৰ আকাৰ সীমিত কৰিবলৈ ভূমি পুনৰ বিতৰণ কাৰ্যসূচী প্ৰণয়ন কৰা সত্ত্বেও ব্যাপক নিবনুৱা সমস্যাই চৰকাৰৰ প্ৰতি জনসাধাৰণৰ ক্ৰমবৰ্ধমান মোহভংগত ইন্ধন যোগাইছিল।

১৯৭২ চনত বন্দাৰনাইকেই শ্ৰীলংকাত ১৯৭২ চনৰ ০১ নং ভূমি সংস্কাৰ আইন প্ৰণয়ন কৰি এক বৃহৎ ভূমি সংস্কাৰ প্ৰৱৰ্তন কৰে, যত ব্যক্তিগত মালিকানাধীন মাটি বিছ হেক্টৰত এক চিলিং আৰোপ কৰা হয়, ইয়াৰ পিছত ১৯৭৫ চনত ভূমি সংস্কাৰ (সংশোধনী) আইন প্ৰণয়ন কৰা হয়, যিয়ে ৰাজহুৱা কোম্পানীসমূহৰ মালিকানাধীন বাগিচাসমূহক ৰাষ্ট্ৰীয়কৰণ কৰে। এই ভূমি সংস্কাৰৰ উদ্দেশ্য আছিল ভূমিহীন কৃষকক মাটি প্ৰদান কৰা। সমালোচকসকলে দাবী কৰিছিল যে, সংস্কাৰৰ দ্বিতীয় ঢৌটো পৰম্পৰাগতভাৱে ইউনাইটেড নেচনেল পাৰ্টিক সমৰ্থন কৰা ধনী মাটিৰ মালিকসকলক লক্ষ্য কৰি লোৱা হৈছিল। এই সংস্কাৰৰ ফলত ৰাজ্যখনে সৰ্ববৃহৎ বাগিচাৰ মালিক হৈ পৰে আৰু এইবোৰ পৰিচালনা কৰিবলৈ দুটা সত্তা শ্ৰীলংকা ৰাজ্যিক বাগিচা নিগমে, জনথ এষ্টেট ডেভেলপমেণ্ট ব’ৰ্ড (পিপলছ এষ্টেট ডেভেলপমেণ্ট ব’ৰ্ড) আৰু  (আপকান্ট্ৰী ক’অপাৰেটিভ এষ্টেট ডেভেলপমেণ্ট ব’ৰ্ড) গঠন কৰে। এই ভূমি সংস্কাৰৰ পিছৰ বছৰবোৰত বিদেশী মুদ্ৰাৰ অনুসৰণৰ বাবে শ্ৰীলংকাই নিৰ্ভৰ কৰা মূল ৰপ্তানি শস্যৰ উৎপাদন হ্ৰাস পায়।

১৯৭৩ চনৰ তৈল সংকটে শ্ৰীলংকাৰ অৰ্থনীতিত ঘাতক প্ৰভাৱ পেলাইছিল। তেতিয়াও দেশখনে অষ্ট্ৰেলিয়া, কানাডা, চীন, ডেনমাৰ্ক, হাংগেৰী আৰু বিশ্ব বেংকৰ সাহায্য সামগ্ৰী আৰু আৰ্থিক সাহায্যৰ ওপৰত নিৰ্ভৰশীল আছিল, গ্ৰাহকৰ নিত্য প্ৰয়োজনীয় সামগ্ৰীৰ আমদানি সীমিত কৰা কঠোৰ কাৰ্যসূচী গ্ৰহণ কৰিছিল। আমেৰিকাই সাহায্য অনুদান বন্ধ কৰি দিলে, যাৰ বাবে কোনো ধৰণৰ পৰিশোধৰ প্ৰয়োজন নাছিল আৰু বিদেশী ঋণ প্ৰদানৰ নীতিলৈ সলনি কৰিলে। শ্ৰীলংকাৰ  মুদ্ৰা মূল্য হ্ৰাস, মুদ্ৰাস্ফীতি আৰু উচ্চ কৰৰ সৈতে সংযুক্ত হৈ অৰ্থনৈতিক বৃদ্ধিৰ গতি মন্থৰ কৰি তুলিছিল, ফলস্বৰূপে আৰু অধিক কৰ আৰু কঠোৰ ব্যৱস্থাৰে অৰ্থনৈতিক ঘাটি দূৰ কৰিবলৈ ওপৰাউপৰি হেঁচা প্ৰয়োগ কৰিছিল। ১৯৭৩ চনৰ পৰা ১৯৭৪ চনৰ ভিতৰত অনিয়ন্ত্ৰিত মুদ্ৰাস্ফীতিৰ ফলত অৰ্থনৈতিক অনিশ্চয়তা আৰু জনসাধাৰণৰ অসন্তুষ্টিৰ সৃষ্টি হয়।

১৯৭৪ চনত বন্দৰনাইকেই, তেওঁলোকৰ সমালোচনাই অশান্তিৰ ইন্ধন যোগাইছে বুলি বিশ্বাস কৰি শেষৰটো স্বতন্ত্ৰ বাতৰি কাকত গোট “দ্য ছান’’ক প্ৰকাশ বন্ধ কৰিবলৈ বাধ্য কৰে। মূলতঃ ১৯৭৪ আৰু ১৯৭৫ চনজুৰি ট্ৰেড ইউনিয়নসমূহৰ ওপৰত লংকা সামা সমাজ পাৰ্টিৰ প্ৰভাৱ অব্যাহত ৰখা আৰু ধৰ্মঘটৰ কাৰ্যসূচীৰ ভাবুকিৰ ফলত ইউনাইটেড ফ্ৰণ্ট মিত্ৰজোঁটত বিভাজনৰ সৃষ্টি হৈছিল। যেতিয়া নতুনকৈ জব্দ কৰা বাগিচাসমূহ লংকা সামা সমাজ পাৰ্টিৰ নিয়ন্ত্ৰিত কৃষি আৰু ভূমি মন্ত্ৰালয়ৰ অধীনলৈ অনা হয়, তেতিয়া বাগিচাৰ শ্ৰমিকসকলক ইউনিয়নত যোগ দি শক্তিশালী কৰাৰ আশংকাত বন্দৰনাইকেই তেওঁলোকক চৰকাৰী মিত্ৰজোঁটৰ পৰা বহিষ্কাৰ কৰে।

১৯৭৫ চনত আন্তঃৰাষ্ট্ৰীয় নাৰী বৰ্ষৰ স্বীকৃতি স্বৰূপে বন্দৰনাইকেই নাৰী বিষয়ত মনোনিৱেশ কৰিবলৈ এটা সংস্থা গঠন কৰে, যিটো পিছলৈ মহিলা আৰু শিশু পৰিক্ৰমা মন্ত্ৰালয়লৈ পৰিণত হয়। তেওঁ শ্ৰীলংকাৰ মন্ত্ৰীসভাত কাৰ্যনিৰ্বাহ কৰা প্ৰথমগৰাকী মহিলা শিৱা ওবেয়েচেকেৰক প্ৰথমে স্বাস্থ্য বিভাগৰ প্ৰথম ৰাজ্যিক সচিব আৰু পিছলৈ স্বাস্থ্য মন্ত্ৰী হিচাপে নিযুক্তি দিয়ে। মেক্সিকো চহৰত আয়োজিত ৰাষ্ট্ৰসংঘৰ মহিলা বিশ্ব সন্মিলনত তেওঁক উদযাপন কৰা হয়, তেওঁ নিজৰ অধিকাৰত নিৰ্বাচিত হোৱা একমাত্ৰ মহিলা প্ৰধানমন্ত্ৰী হিচাপে অংশগ্ৰহণ কৰে। ১৯৭৬ চনত কলম্বোত অনুষ্ঠিত হোৱা নন এলাইন্দ ৰাষ্ট্ৰৰ ৫ম সন্মিলনত বন্দৰনাইকেই এবছৰৰ বাবে অধ্যক্ষৰ পদত অধিষ্ঠিত হয়।

আন্তঃৰাষ্ট্ৰীয় পৰ্যায়ত তেওঁৰ উচ্চ সন্মান থকাৰ পিছতো তেওঁ দুৰ্নীতি আৰু স্বজনতোষণৰ অভিযোগত ভিতৰি ভিতৰি সংগ্ৰাম কৰি থাকিল, আনহাতে অৰ্থনীতিৰ অৱনতিও অব্যাহত থাকিল। স্বীকৃতিৰ সংগ্ৰামত অসন্তুষ্ট তামিলসকলে বিচ্ছিন্নতাবাদৰ ফালে মুখ কৰিলে। ১৯৭৬ চনৰ মে মাহত তামিল ইউনাইটেড লিবাৰেচন ফ্ৰণ্টৰ বদ্দুকোডাই প্ৰস্তাৱ গ্ৰহণ কৰে, যত স্বতন্ত্ৰ ৰাষ্ট্ৰ গঠন আৰু সাৰ্বভৌম স্বায়ত্তশাসনৰ আহ্বান জনোৱা হয়। ১৯৭৭ চনৰ সাধাৰণ নিৰ্বাচনত ইউনাইটেড ফ্ৰণ্টে মাত্ৰ ছখন আসনহে লাভ কৰে।
দলীয় নেতৃত্ব(১৯৭৭১৯৮৮)
১৯৭৭ চনৰ সাধাৰণ নিৰ্বাচনত বন্দৰনাইকেই আট্টানাগল্লাত সংসদীয় আসন নিজ দখলত ৰাখিছিল। ১৯৭৭ চনৰ নৱেম্বৰ মাহত সংসদৰ সদস্য হিচাপে তেওঁৰ পদক প্ৰত্যাহ্বান জনোৱা এখন আবেদন কলম্বো উচ্চ ন্যায়ালয়ে খাৰিজ কৰে। ১৯৭৮ চনত ব্ৰিটিছ শৈলীৰ সংসদীয় ব্যৱস্থাৰ ঠাইত ফৰাচী শৈলীৰ ৰাষ্ট্ৰপতি ব্যৱস্থাৰে এখন নতুন সংবিধান অনুমোদন কৰা হয়। সংবিধানৰ অধীনত কাৰ্যবাহী বা ৰাষ্ট্ৰপতি, জনসাধাৰণৰ ভোটত ছবছৰীয়া কাৰ্যকালৰ বাবে নিৰ্বাচিত কৰা হৈছিল। তাৰ পিছত ৰাষ্ট্ৰপতিয়ে কেবিনেটৰ সভাপতিত্বৰ বাবে এজন প্ৰধানমন্ত্ৰী বাছি লয়, যাক বিধায়িনী দলে নিৰ্বাচিত কৰে। মৌলিক অধিকাৰৰ ঘোষণা প্ৰদান কৰি, প্ৰথমবাৰৰ বাবে নাগৰিকৰ সমতাৰ নিশ্চয়তা প্ৰদান কৰি, ই তামিল ভাষাকো জাতীয় ভাষা হিচাপে স্বীকৃতি দিছিল যদিও প্ৰশাসনিক ভাষা সিংহল হৈয়েই আছিল। যদিও তামিল বিচ্ছিন্নতাবাদীসকলক সন্তুষ্ট কৰাৰ লক্ষ্যৰে এই বিধানসমূহে তামিল আৰু সিংহলীসকলৰ মাজত হোৱা হিংসা বন্ধ কৰা নাছিল, যাৰ ফলত ১৯৭৯ চনৰ সন্ত্ৰাসবাদ প্ৰতিৰোধ আইন গৃহীত কৰা হৈছিল।

১৯৮০ চনত ৰাষ্ট্ৰপতি জে আৰ জয়ৱৰ্ধনে প্ৰধানমন্ত্ৰী হিচাপে বন্দৰনাইকেই ক্ষমতাৰ অপব্যৱহাৰ কৰাৰ অভিযোগৰ তদন্তৰ বাবে ৰাষ্ট্ৰপতিয়ে “বিশেষ ৰাষ্ট্ৰপতীয় আয়োগ’’ নিযুক্তি দিয়ে। জয়ৱৰ্ধনেক প্ৰতিবেদন দাখিল কৰাৰ পিছতে সংযুক্ত নেচনেল পাৰ্টি চৰকাৰে ১৯৮০ চনৰ ১৬ অক্টোবৰত সংসদত বন্দৰনাইকে আৰু তেওঁৰ ভতিজা ফেলিক্স ডায়েছ বন্দৰনাইকেক – যি দুজনক দুৰ্নীতিত দোষী সাব্যস্ত কৰা হৈছিল – তেওঁলোকৰ নাগৰিক স্বাধীনতা সাত বছৰৰ বাবে কাঢ়ি লোৱাৰ প্ৰস্তাৱ গ্ৰহণ কৰে। তেওঁক সংসদৰ পৰা বহিষ্কাৰ কৰা হয় যদিও দলৰ নেত্ৰী হিচাপে নিজৰ ভূমিকা বজাই ৰাখিছিল। এই প্ৰস্তাৱটো ১৩৯টা সপক্ষে আৰু ১৮টা বিপক্ষে গৃহীত হয়, প্ৰয়োজনীয় দুই তৃতীয়াংশৰ সীমা সহজেই পূৰণ কৰে।

দলৰ মুৰব্বী হোৱাৰ পিছতো বন্দৰনাইকে ফ্ৰিডম পাৰ্টিৰ হৈ প্ৰচাৰ চলাবলৈ সক্ষম নহ’ল। ফলত তেওঁৰ পুত্ৰ অনুৰাই সংসদীয় দলৰ নেতা হিচাপে কাৰ্যনিৰ্বাহ কৰে। অনুৰাৰ অধীনত ফ্ৰিডম পাৰ্টি সোঁপন্থাৰ ফালে গতি কৰে আৰু বন্দৰনাইকেৰ কন্যা চন্দ্ৰিকাই আঁতৰি যায় আৰু স্বামী বিজয়া কুমাৰটুংগাৰ সৈতে শ্ৰীলংকা পিপলছ পাৰ্টি গঠন কৰে। নতুন দলটোৰ লক্ষ্যসমূহ তামিলসকলৰ স্বাৰ্থৰ সৈতে জড়িত আছিল।

১৯৮০ চনৰ পৰা তামিল টাইগাৰছ, পিপলছ লিবাৰেচন অৰ্গেনাইজেচন অৱ তামিল ইলাম, তামিল ইলাম লিবাৰেচন আৰ্মী আৰু তামিল ইলাম লিবাৰেচন অৰ্গেনাইজেচনকে ধৰি বিভিন্ন প্ৰতিযোগী গোটৰ চৰকাৰ আৰু বিচ্ছিন্নতাবাদীসকলৰ মাজত সংঘাত অধিক সঘনাই আৰু ক্ৰমান্বয়ে হিংসাত্মক হৈ পৰে। ১৯৮১ চনত স্থানীয় নিৰ্বাচনী প্ৰচাৰৰ সময়ত তামিল উগ্ৰপন্থীয়ে ইউনাইটেড নেচনেল পাৰ্টিৰ এজন বিশিষ্ট ৰাজনীতিবিদ অৰুমুগাম থিয়াগৰাজাক হত্যা কৰে। তামিল ইউনাইটেড লিবাৰেচন ফ্ৰণ্ট পাৰ্টিয়ে ১৯৮২ চনৰ ৰাষ্ট্ৰপতীয় নিৰ্বাচন বৰ্জনৰ আহ্বান জনায়। বিদ্ৰোহীসকলে নিষেধাজ্ঞাক সমৰ্থন কৰিছিল, চৰকাৰে নিজৰ নীতিসমূহক বৈধতা প্ৰদান কৰিছিল আৰু স্বাধীন তামিল ৰাষ্ট্ৰ লাভৰ আকাংখাৰ সৈতে সংঘাতত লিপ্ত হৈছিল।

১৯৮৩ চনত বিদ্ৰোহী তামিলসকলে সেনাবাহিনীৰ টহলদাৰী দল এটাক এম্বুছ কৰি তেৰজন সৈনিকক হত্যা কৰে। সিংহলী গোটৰ প্ৰতিশোধমূলক হিংসাই সমগ্ৰ দেশতে অবিদ্ৰোহী তামিল আৰু তেওঁলোকৰ সম্পত্তিৰ বিৰুদ্ধে দাঙ্গাৰ কবলত পৰে, যাক পিছলৈ ব্লেক জুলাই বুলি কোৱা হয়।

জয়ৱৰ্ধনে মুক্ত বাণিজ্যৰ দিশে আগবাঢ়ি যোৱা আৰু অৰ্থনৈতিক বৃদ্ধিৰ ওপৰত গুৰুত্ব দিয়াৰ ফলত বাণিজ্যিক সুৰক্ষা আঁতৰাই উত্তৰৰ তামিল কৃষকসকলক আঘাত হানিছিল। একেদৰে নীতিসমূহে কেৱল ভাৰতীয় বজাৰৰ পৰা প্ৰতিযোগিতাৰ সম্মুখীন হোৱা দক্ষিণ সিংহলী ব্যৱসায়ীসকলৰ ওপৰতেই নেতিবাচক প্ৰভাৱ পেলাইছিল এনে নহয়, বৰঞ্চ চহৰীয়া দৰিদ্ৰ লোকসকলৰ ওপৰতো নেতিবাচক প্ৰভাৱ পেলাইছিল, যাৰ ফলত, খাদ্য ৰাজসাহায্য বহু পৰিমাণে হ্ৰাস পাইছিল। অৰ্থনৈতিক উন্নয়নৰ বাবে চৰকাৰৰ ব্যাপক ব্যয়ে বাজেটৰ ঘাটি আৰু মুদ্ৰাস্ফীতিৰ সৃষ্টি কৰিছিল, যিয়ে বিশ্ব বেংক আৰু আন্তঃৰাষ্ট্ৰীয় মুদ্ৰা নিধি প্ৰশাসকসকলক আতংকিত কৰি তুলিছিল। পাছলৈ দাতা সংস্থাসমূহে চৰকাৰক খৰচ নিয়ন্ত্ৰণ কৰিবলৈ বুজাবলৈ সাহায্য হ্ৰাস কৰিছিল। মহাৱেলী উন্নয়ন কাৰ্যসূচী ত্বৰান্বিত কৰি নিয়োগ বৃদ্ধি কৰিলে আৰু খাদ্য যোগান সুস্থিৰ কৰিলে, চাৰিটা জলবিদ্যুৎউদ্যোগৰ উৎপাদনৰ সুবিধা সম্পূৰ্ণ হোৱাৰ লগে লগে বিদেশী শক্তি যোগানৰ ওপৰত নিৰ্ভৰশীলতাও হ্ৰাস পালে।

অৰ্থনীতি আৰু আন্তঃগাঁথনি গঢ়ি তোলাৰ ওপৰত গুৰুত্ব দিয়াৰ বাবে সামাজিক সমস্যাসমূহ সমাধান কৰাত ব্যৰ্থ হয়। উদাহৰণস্বৰূপে, গ্ৰাম্য গৃহ নিৰ্মাণৰ পদক্ষেপে – যিয়ে ১৯৮৪ চনৰ ভিতৰত প্ৰায় এক লাখ নতুন ঘৰ নিৰ্মাণ কৰিছিল – হিতাধিকাৰীসকলক মেৰুকৰণ কৰা হৈছিল কাৰণ গৃহ নিৰ্মাণ প্ৰয়োজনীয়তা থকা লোকৰ পৰিৱৰ্তে ৰাজনৈতিক স্বজনপ্ৰীতিৰ দ্বাৰা বিতৰণ কৰা হৈছিল। ১৯৮২ চনৰ পিছত উদ্যোগৰ ব্যক্তিগতকৰণে ধনী আৰু দুখীয়াৰ মাজত যথেষ্ট ব্যৱধান সৃষ্টি কৰে আৰু মুদ্ৰাস্ফীতিৰ অৱস্থা ঘূৰি আহে, যাৰ ফলত সামগ্ৰী ক্ৰয় কৰাটো কঠিন হৈ পৰে আৰু জীৱন ধাৰণৰ মানদণ্ড হ্ৰাস পায়।

১৯৮৬ চনৰ জানুৱাৰী মাহত জয়ৱৰ্ধনে জাৰি কৰা ৰাষ্ট্ৰপতিৰ আদেশৰ দ্বাৰা বন্দৰনাইকেৰ নাগৰিক অধিকাৰ পুনৰুদ্ধাৰ কৰা হয়। ১৯৮৩ চনৰ পৰা তীব্ৰতৰ হৈ পৰা চৰকাৰ আৰু বিচ্ছিন্নতাবাদীৰ মাজত সংঘাত, ১৯৮৭ চনৰ ভিতৰত লৈ ৰূপান্তৰিত হয়৷

তামিলসকলৰ উদ্বেগজনক বিষয়সমূহৰ প্ৰতি জয়বৰ্ধনেই কম সহানুভূতি দেখুৱাইছিল আৰু ইয়াৰ পৰিৱৰ্তে চৰকাৰক ওফৰাই পেলোৱাৰ ষড়যন্ত্ৰ কৰা বুলি বাওঁপন্থী দলসমূহক এই অশান্তিৰ বাবে দোষাৰোপ কৰিছিল। বিদ্ৰোহীসকলৰ সৈতে হোৱা আলোচনাৰ সংযোগ বিচ্ছিন্ন হোৱাত, অৱশেষত জয়ৱৰ্ধনে দেশত ভাৰত চৰকাৰৰ হস্তক্ষেপত অনুমোদন দিয়ে। ১৯৮৭ চনত স্বাক্ষৰিত ভাৰতশ্ৰীলংকা চুক্তিত শ্ৰীলংকা চৰকাৰ আৰু বিদ্ৰোহীসকলৰ মাজত যুদ্ধবিৰতিৰ চৰ্তসমূহ উল্লেখ কৰা হৈছিল, যাৰ ফলত নিৰস্ত্ৰীকৰণক প্ৰসাৰিত কৰিবলৈ ভাৰতীয় শান্তি ৰক্ষা বাহিনীয়ে দেশখন দখল কৰাৰ প্ৰয়াস কৰিছিল৷

বন্দৰনাইকে আৰু ফ্ৰিডম পাৰ্টিয়ে শ্ৰীলংকাত ভাৰতীয় সৈন্য প্ৰৱৰ্তনৰ বিৰোধিতা কৰিছিল, চৰকাৰে তামিলৰ হৈ ভাৰতক হস্তক্ষেপ কৰিবলৈ অনুমতি দি নিজৰ জনসাধাৰণক বিশ্বাসঘাতকতা কৰা বুলি কৈছিল৷। ৰাষ্ট্ৰ অনুমোদিত হিংসা আৰু তেওঁলোকৰ জাতীয়তাবাদী আকাংক্ষাৰ প্ৰতিক্ৰিয়া স্বৰূপে উজনিত পুনৰ উগ্ৰপন্থী জনথ বিমুখী পেৰামুনা উগ্ৰপন্থীৰ উত্থান ঘটিল।  এই পটভূমিত বন্দৰনাইকেই  শ্ৰীলংকাৰ ৰাষ্ট্ৰপতি নিৰ্বাচনত প্ৰতিদ্বন্দ্বিতা কৰাৰ সিদ্ধান্ত লয়। জয়ৱৰ্ধনেৰ পিছত ৰাষ্ট্ৰপতি পদত অধিষ্ঠিত হোৱা ৰানসিংহ প্ৰেমদাসাৰ দ্বাৰা তাই শোচনীয়ভাবে পৰাস্ত হয়।
বিৰোধী দলনেত্ৰী (১৯৮৯১৯৯৪)
 
১৯৮৯ চনৰ ৬ ফেব্ৰুৱাৰীত ১৯৮৯ চনৰ সাধাৰণ নিৰ্বাচনত ফ্ৰিডম পাৰ্টিৰ হৈ প্ৰচাৰ চলাওঁতে বন্দৰনাইকেই বোমা বিস্ফোৰণৰ আক্ৰমণৰ পৰা ৰক্ষা পৰে। যদিও তেওঁৰ কোনো ক্ষতি হোৱা নাছিল, তেওঁৰ এজন সহায়কে ভৰিত আঘাত পাইছিল। ১৯ তাৰিখে চূড়ান্ত ফলাফলত ৰানাসিংহে প্ৰেমদাসৰ অধীনৰ ইউনাইটেড নেচনেল পাৰ্টিৰ হাতত ফ্ৰিডম পাৰ্টি পৰাস্ত হয় যদিও ৬৭খন আসন লাভ কৰে, যিটো বন্দৰনাইকেই দ্বিতীয়বাৰৰ বাবে বিৰোধী দলৰ নেতাৰ পদ গ্ৰহণ কৰিবলৈ যথেষ্ট আছিল। তেওঁ সফলতাৰে গাম্পাহা নিৰ্বাচনী জিলাৰ সংসদলৈ পুনৰ নিৰ্বাচিত হয়। সেই বছৰতে চৰকাৰে জনথ বিমুখী পেৰমুনা বিদ্ৰোহীসকলক কঠোৰতাৰ দমন কৰিছিল আৰু ১৯৭১ চনত বন্দৰনাইকেই কৰা ধৰণে বিচাৰ বা কাৰাগাৰত বন্দী হোৱাৰ পৰিৱৰ্তে প্ৰায় ৩০,০০০ৰ পৰা ৭০,০০০ লোকক হত্যা কৰিছিল।

১৯৯০ চনত যেতিয়া তামিল টাইগাৰে ১৩ মাহৰ যুদ্ধবিৰতি ভংগ কৰিছিল, তেতিয়া আন উগ্ৰপন্থীসকলে অস্ত্ৰশস্ত্ৰ আত্মসমৰ্পণ কৰাৰ পিছত চৰকাৰে টাইগাৰৰ সৈতে হোৱা আলোচনা বিচ্ছিন্ন কৰি সামৰিক সমাধান ব্যৱহাৰ কৰাৰ সিদ্ধান্ত লয়। অনুৰাই এই পদক্ষেপক সমৰ্থন কৰিছিল, কিন্তু তেওঁৰ মাতৃ বন্দৰনাইকেই এই পৰিকল্পনাৰ বিৰুদ্ধে কথা কয়। যেতিয়া ৰাষ্ট্ৰপতিয়ে জৰুৰীকালীন ক্ষমতা দখল কৰিছিল, তেতিয়া চৰকাৰক মানৱ অধিকাৰ উলংঘাৰ অভিযোগ তুলি জৰুৰীকালীন অৱস্থা প্ৰত্যাহাৰ কৰিবলৈ দাবী জনাইছিল।

বিৰোধী দলৰ নেত্ৰী হিচাপে কাৰ্যনিৰ্বাহ কৰাৰ সময়ত তেওঁ ১৯৯১ চনত প্ৰেমদাসাৰ বিৰুদ্ধে দাখিল কৰা অভিযোগনামা সমৰ্থন কৰিছিল, যাৰ নেতৃত্বত আছিল ললিথ আথুলথমুদালি আৰু গামিনি দিছনায়কেৰ দৰে জ্যেষ্ঠ ইউনাইটেড নেচনেল পাৰ্টিৰ সদস্য। অভিযোগনামা ব্যৰ্থ হয়, কাৰণ প্ৰেমদাসাই সংসদত উত্থাপন কৰা অভিযোগনামাৰ প্ৰস্তাৱ অধ্যক্ষ এম. এইচ মহম্মদে খাৰিজ কৰি কয় যে, ইয়াৰ সমৰ্থনত পৰ্যাপ্ত স্বাক্ষৰ নাই।  স্বামীক হত্যা কৰাৰ পিছত ১৯৮৮ চনৰ পৰা লণ্ডনত স্বনিৰ্বাসিত হৈ থকা বন্দৰনাইকেৰ কন্যা চন্দ্ৰিকা কুমাৰাতুংগাই ১৯৯১ চনত পুনৰ শ্ৰীলংকালৈ উভতি আহি ফ্ৰিডম পাৰ্টিত যোগদান কৰে। সেই বছৰতে বাতবিষৰ ফলত ক্ৰমান্বয়ে অক্ষম হৈ পৰা বন্দৰনাইকেই ষ্ট্ৰোকত আক্ৰান্ত হয়।

১৯৯২ চনত ব্যুৰো অৱ স্পেচিয়েল অপাৰেচনৰ মুৰব্বী প্ৰেমদাসা উডুগাম্পোলাই মানৱ অধিকাৰ উলংঘা বিষয়ক লৈ আন্তঃৰাষ্ট্ৰীয় ক্ষেত্ৰত ক্ষোভৰ সৃষ্টি হোৱাৰ পিছত অৱসৰ ল’বলৈ বাধ্য হয়। উডুগাম্পোলাই লিখিতভাৱে বিবৃতি দিছিল যে, বিদ্ৰোহীৰ বিৰুদ্ধে ব্যৱহাৰ কৰা মৃত্যু বাহিনীক চৰকাৰে সমৰ্থন জনাইছে। বন্দৰনাইকেই নিজৰ প্ৰমাণৰ সমৰ্থনত ওলাই আহিছিল যদিও তেওঁৰ বিৰুদ্ধে চৰকাৰৰ প্ৰতি ৰাজহুৱা শত্ৰুতাৰ বীজ ৰোপন কৰাৰ অভিযোগ উত্থাপন কৰা হৈছিল। ১৯৯৩ চনৰ ১ মেত যেতিয়া ৰাষ্ট্ৰপতি প্ৰেমদাসাক আত্মঘাতী বোমাৰুৰ দ্বাৰা হত্যা কৰা হয়, তেতিয়া তেওঁৰ প্ৰধানমন্ত্ৰী ডিংগিৰি বাণ্ডা উইজেটুংগাই ভাৰপ্ৰাপ্ত ৰাষ্ট্ৰপতি হিচাপে শপত গ্ৰহণ কৰে আৰু ১৯৯৫ চনৰ ২ জানুৱাৰীলৈকে কাৰ্যকাল সম্পূৰ্ণ কৰিবলৈ মনোনীত কৰা হয়। সংসদৰ সদস্যসকলে এমাহৰ ভিতৰত উত্তৰাধিকাৰী সূত্ৰে ভোটদান কৰিব লাগিছিল। স্বাস্থ্যৰ অৱনতি ঘটাৰ বাবে বাণ্ডাৰনাইকে ৰাষ্ট্ৰপতি পদৰ বাবে প্ৰতিদ্বন্দ্বিতা নকৰি বিৰোধী নেতা হিচাপে আগবাঢ়ি যাবলৈ বাছি লৈছিল আৰু উইজেটুংগাই বিনা প্ৰতিদ্বন্দ্বিতাৰে নিৰ্বাচনত আগুৱাই গৈছিল।

উইজেটুংগাই বন্দৰনাইকেৰ পুত্ৰ অনুৰাক ইউনাইটেড নেচনেল পাৰ্টিত যোগ দিবলৈ পতিয়ন নিয়াইছিল আৰু তেওঁক উচ্চ শিক্ষা মন্ত্ৰী হিচাপে নিযুক্তি দি পুৰস্কৃত কৰিছিল। তেওঁৰ দলত্যাগৰ ফলত বান্দৰনাইকে আৰু কুমাৰতুংগা ফ্ৰিডম পাৰ্টিৰ দায়িত্বত থাকে। মাতৃৰ স্বাস্থ্যৰ অৱনতি ঘটাৰ বাবে কুমাৰাতুংগাই এক নতুন মৰ্চা গঠন কৰে আৰু ১৯৯৩ চনৰ প্ৰাদেশিক নিৰ্বাচনত পশ্চিম প্ৰদেশ, শ্ৰীলংকা, মিত্ৰজোঁটে বৃহৎ জয়লাভ কৰে আৰু ১৯৯৩ চনত কুমাৰতুংগাক মুখ্যমন্ত্ৰী হিচাপে নিযুক্তি দিয়া হয়। ইয়াৰ পাছত কুমাৰতুংগাৰ নেতৃত্বত মিত্ৰজোঁটে দক্ষিণ প্ৰাদেশিক পৰিষদৰ নিৰ্বাচনতো জয়লাভ কৰে। তেওঁৰ মাতৃ অস্ত্ৰোপচাৰৰ পৰা সুস্থ হৈ উঠা বাবে কুমাৰতুংগাই ১৯৯৪ শ্ৰীলংকাৰ সংসদীয় নিৰ্বাচনৰ বাবে পিপলছ এলায়েন্সৰ অভিযানৰ নেতৃত্ব দিব পাৰিছিল৷ মিত্ৰজোটে নিৰ্ণায়ক জয় লাভ কৰে, আৰু বন্দৰনাইকে কুমাৰতুংগা প্ৰধানমন্ত্ৰী হব বুলি ঘোষণা কৰে। এই সময়লৈকে কুমাৰতুংগায়ো বন্দৰনাইকেই ফ্ৰিডম পাৰ্টিৰ নেত্ৰী হিচাপে কাৰ্যনিৰ্বাহ কৰিব বুলি ঘোষণা কৰিছিল। মানসিকভাৱে সজাগ কিন্তু ভৰিৰ ৰোগ আৰু মধুমেহৰ জটিলতাত ভুগি বন্দৰনাইকেই হুইল চেয়াৰত আবদ্ধ হৈ আছিল৷  সংসদলৈ পুনৰ নিৰ্বাচিত হোৱাৰ পিছত ১৯৯৪ চনৰ ১৯ আগষ্টত অনুষ্ঠিত হোৱা শপত গ্ৰহণ অনুষ্ঠানত তেওঁ পৰ্টফলিঅ অবিহনে মন্ত্ৰী হিচাপে নিজ কন্যাক মন্ত্ৰীসভাত নিযুক্তি দিয়ে।
তৃতীয় কাৰ্যকাল (১৯৯৪২০০০)
ইয়াৰ পিছৰ নৱেম্বৰ মাহত হোৱা ৰাষ্ট্ৰপতি নিৰ্বাচনত নিৰ্বাচনৰ দুসপ্তাহ পূৰ্বে কুমাৰাতুংগাৰ মূল ৰাজনৈতিক প্ৰতিদ্বন্দ্বী গামিনি দিছানায়াকেক হত্যা কৰা হৈছিল। তেওঁৰ বিধৱা স্ত্ৰী শ্ৰীমা দিছানায়কে ইউনাইটেড নেচনেল পাৰ্টিৰ ৰাষ্ট্ৰপতি পদৰ প্ৰাৰ্থী হিচাপে নিৰ্বাচিত হয়। হত্যাকাণ্ডৰ পূৰ্বে কুমাৰাতুংগাৰ অগ্ৰগতি প্ৰায় এক মিলিয়ন ভোট হ’ব বুলি ভৱিষ্যদ্বাণী কৰা হৈছিল; আৰু তেওঁ নিৰ্বাচনত বহু ব্যৱধানত জয়ী হয়। শ্ৰীলংকাৰ প্ৰথম মহিলা ৰাষ্ট্ৰপতি হৈ কুমাৰাতুংগাই তেওঁৰ মাতৃক প্ৰধানমন্ত্ৰী হিচাপে নিযুক্তি দিয়ে, ১৯৭৮ চনৰ সংবিধানৰ চৰ্ত অনুসৰি বন্দৰনাইকেই প্ৰতিৰক্ষা আৰু বৈদেশিক পৰিক্ৰমাৰ বাবে দায়বদ্ধ আছিল।  প্ৰধানমন্ত্ৰীৰ কাৰ্যালয় মূলতঃ এটা আনুষ্ঠানিক পদত পৰিণত হৈছিল, কাৰণ ফ্ৰিডম পাৰ্টিত বন্দৰনাইকেৰ প্ৰভাৱ শক্তিশালী হৈয়েই আছিল। নীতিৰ ক্ষেত্ৰত একমত হ’লেও কুমাৰাতুংগা আৰু বন্দৰনাইকেৰ নেতৃত্ব শৈলীৰ ক্ষেত্ৰত মতানৈক্যৰ সৃষ্টি হৈছিল। ২০০০ চনৰ ভিতৰত কুমাৰাতুংগাই এজন কনিষ্ঠ প্ৰধানমন্ত্ৰী বিচাৰিছিল,  আৰু স্বাস্থ্যজনিত কাৰণত বন্দৰনাইকেই ২০০০ চনৰ আগষ্ট মাহত পদত্যাগ কৰে।
মৃত্যু আৰু সোঁৱৰণি

২০০০ চনৰ ১০ অক্টোবৰত তেওঁ কলম্বোৰ ঘৰলৈ গৈ থকা অৱস্থাত কাদাৱাথাত হৃদযন্ত্ৰ বিকল হৈ বন্দৰনাইকেৰ মৃত্যু হয়। সেইদিনা অনুষ্ঠিত হোৱা সংসদীয় নিৰ্বাচনত তেওঁ ভোটদান কৰি আহিছিল। শ্ৰীলংকাই দুদিনীয়া ৰাষ্ট্ৰীয় শোক ঘোষণা কৰে আৰু ৰাজ্যিক ৰেডিঅ ষ্টেচনসমূহে নিজৰ নিয়মীয়া অনুষ্ঠান পৰিত্যাগ কৰি অন্ত্যেষ্টিক্ৰিয়াৰ শোকসংগীত বজাইছিল। বন্দৰনাইকেৰ মৃতদেহ সংসদত ৰাজ্যিক মৰ্যাদাৰে ৰখা আছিল আৰু পৰৱৰ্তী সময়ত তেওঁৰ অন্ত্যেষ্টিক্ৰিয়া তেওঁৰ স্বামীৰ বাবে নিৰ্মাণ কৰা সমাধিস্থল হৰাগোলাত সমাধিস্থ কৰা হয়।

ইতিহাসৰ যি সময়ত এগৰাকী মহিলাই দেশৰ নেতৃত্ব দিয়াৰ ধাৰণাটো জনসাধাৰণৰ বাবে প্ৰায় অকল্পনীয় আছিল, বন্দৰনাইকেই মহিলাৰ সামৰ্থ্যৰ ধাৰণা বিশ্বব্যাপী বৃদ্ধি কৰাত সহায় কৰিছিল। 
শ্ৰীলংকালৈ তেওঁৰ নিজৰ অৱদানৰ উপৰিও তেওঁৰ সন্তানকেইটাও দেশৰ উন্নয়নৰ লগত জড়িত হৈ পৰে। তিনিওটা শিশুৱে ৰাষ্ট্ৰীয় পৰ্যায়ত বিশিষ্ট পদবীত আছিল; অনুৰা আৰু চন্দ্ৰিকাৰ চৰকাৰী ভূমিকাৰ উপৰিও বন্দৰনাইকেৰ কন্যা সুনেত্ৰাই ১৯৭০ চনত ৰাজনৈতিক সচিব হিচাপে কাম কৰিছিল আৰু পিছলৈ এগৰাকী দানবীৰ হৈছিল। বন্দৰনাইকেৰ বিবাহে বছৰ বছৰ ধৰি শ্ৰীলংকাত প্ৰচলিত জাতি ব্যৱস্থা ভাঙি পেলোৱাত সহায় কৰিছিল৷

তিনিটা কাৰ্যকালত বন্দৰনাইকেই দেশখনক অতীতৰ ঔপনিৱেশিকতাৰ পৰা আঁতৰাই গণৰাজ্য হিচাপে ৰাজনৈতিক স্বাধীনতালৈ লৈ যায়। শীতল যুদ্ধৰ সময়ত সমাজবাদী নীতি ৰূপায়ণ কৰি তেওঁ অৰ্থনীতিৰ মূল খণ্ডসমূহক ৰাষ্ট্ৰীয়কৰণ কৰাৰ চেষ্টা কৰিছিল আৰু থলুৱা জনসাধাৰণৰ উপকাৰৰ বাবে ভূমি সংস্কাৰ গ্ৰহণ কৰিছিল, পশ্চিমীয়া শিক্ষিত অভিজাত শ্ৰেণীসমূহে উপভোগ কৰা ৰাজনৈতিক পক্ষপাতিত্বৰ অন্ত পেলোৱাৰ ইচ্ছা কৰিছিল। তেওঁৰ নীতিৰ এটা ডাঙৰ লক্ষ্য আছিল দেশখনৰ জাতিগত আৰু আৰ্থসামাজিক বৈষম্য হ্ৰাস কৰা, যদিও তামিল জনসাধাৰণৰ প্ৰয়োজনীয়তাসমূহ পৰ্যাপ্তভাৱে মোকাবিলা কৰাত তেওঁৰ ব্যৰ্থতাই দশক দশক ধৰি দেশত হিংসা আৰু বিবাদৰ সৃষ্টি কৰিছিল৷ ননএলাইন মুভমেণ্টৰ অন্যতম প্ৰতিষ্ঠাপক হিচাপে বন্দৰনাইকেই মহাশক্তিৰ প্ৰভাৱৰ প্ৰতি নিৰপেক্ষ হৈ থাকিব বিচৰা জাতিসমূহৰ মাজত শ্ৰীলংকাৰ প্ৰাধান্য আনি দিছিল। তেওঁ গ্লবেল চাউথৰ দেশসমূহৰ মাজত মিত্ৰতা গঢ়ি তুলিবলৈ কাম কৰিছিল আৰু পাৰমাণৱিক সম্প্ৰসাৰণৰ বিৰোধিতা কৰি কূটনৈতিক বিষয়সমূহ সমাধান কৰিবলৈ বিচাৰিছিল।

বন্দৰনাইকে বিশ্বৰ প্ৰথম মহিলা প্ৰধানমন্ত্ৰী হিচাপে উল্লেখনীয় হোৱাৰ পিছতো ৰাজনৈতিক পণ্ডিতসকলে মন্তব্য কৰিছে যে, বন্ ৰনাইকে প্ৰতীকীভাৱেহে শক্তিশালী আছিল, কাৰণ সামগ্ৰিকভাৱে শ্ৰীলংকাত মহিলাৰ ৰাজনৈতিক প্ৰতিনিধিত্বৰ ওপৰত ইয়াৰ প্ৰভাৱ কম আছিল। যদিও বন্দৰনাইকে এগৰাকী মহিলা নেত্ৰী হিচাপে নিজৰ মৰ্যাদাক লৈ গৌৰৱ প্ৰকাশ কৰিছিল, নিজকে ৰাইজৰ মাতৃ বুলি গণ্য কৰিছিল; তথাপি তেওঁ মহিলাৰ বিষয়ত ব্যক্তিগত বা ৰাজনৈতিকভাৱে বিশেষ গুৰুত্ব নিদিলে আৰু প্ৰধানমন্ত্ৰী হিচাপে নিৰ্বাচিত হোৱাৰ পিছতো শ্ৰীলংকাৰ ৰাজনীতিত মহিলাৰ সংখ্যা বিশেষভাৱে বৃদ্ধি নহল। ১৯৭৬ চনত শ্ৰীলংকাৰ কেবিনেটত তেওঁৰ প্ৰথম মহিলা মন্ত্ৰী শিৱা ওবেয়েচেকেৰক নিযুক্তি দিয়াটো বৈপ্লৱিক কাম নাছিল, কাৰণ ওবেয়েচেকেৰ বন্দৰনাইকেৰ আত্মীয় আছিল। সেই নিযুক্তিয়ে বন্দৰনাইকেৰ নিজ পৰিয়ালৰ সদস্যক উচ্চ চৰকাৰী পদত নিযুক্তি দিয়াৰ মানসিকতাহে প্ৰকাশ পাইছিল।

১৯৯৪ চনৰ ভিতৰত বন্দৰনাইকে আৰু তেওঁৰ কন্যা কুমাৰাতুংগাই প্ৰধানমন্ত্ৰী আৰু ৰাষ্ট্ৰপতিৰ শীৰ্ষ ৰাজনৈতিক পদবীত অধিষ্ঠিত হৈ থাকিলেও শ্ৰীলংকাত এছিয়াৰ যিকোনো দেশৰ বাহিৰত মহিলাৰ ৰাজনৈতিক অংশগ্ৰহণৰ হাৰ আটাইতকৈ কম আছিল। ২০১০ চনত বন্দৰনাইকে বিশ্বৰ প্ৰথম মহিলা প্ৰধানমন্ত্ৰী হিচাপে নিৰ্বাচিত হোৱাৰ ৫০ বছৰীয়া জয়ন্তীত শ্ৰীলংকাৰ সংসদ সদস্য ৰ’জী সেনানাইকেই সংবাদ মাধ্যমৰ আগত কয় যে, শ্ৰীলংকাই ৰাজনীতিত লিংগ সমতাৰ দিশত বিশেষ অগ্ৰগতি লাভ কৰা নাই মাত্ৰ ৪.৫ শতাংশ সংসদ সদস্যহে মহিলা। সেনানায়াকে পূৰ্বে লিংগ প্ৰতিনিধিত্বৰ উন্নতি সাধন কৰিবলৈ বিশেষ কোটাৰ আহ্বান জনাইছিল এনে কোটা, যত সকলো বিধানসভাৰ আসনৰ ২৫% মহিলাৰ বাবে সংৰক্ষণ কৰা হয়, ই ২০১৬ চনত গৃহীত কৰা হয়।

২০২৩ চনত তেওঁৰ জীৱন কাহিনীৰ ওপৰত ভিত্তি কৰি নিৰ্মাণ কৰা এখন তথ্যচিত্ৰ মুক্তি পায়, যাৰ নাম আছিল   , ,   । তেওঁৰ দুগৰাকী কন্যা সুনেত্ৰা আৰু চন্দ্ৰিকাৰ লগতে তেওঁৰ দুগৰাকী নাতিনাতিনীৰ সৈতে হোৱা কথাবতৰাৰ জৰিয়তে তথ্য চিত্ৰখন চিত্ৰিত কৰা হৈছে। ছবিখনত চিলন প্ৰশাসনিক সেৱাৰ দীৰ্ঘদিনীয়া সদস্যসকলৰ ব্যক্তিগত বিৱৰণো সন্নিবিষ্ট কৰা হৈছে, যিসকল তেওঁৰ মন্ত্ৰীসভাৰ অংশ আছিল। ২১ সংখ্যক ঢাকা আন্তঃৰাষ্ট্ৰীয় চলচ্চিত্ৰ মহোৎসৱত ই শ্ৰেষ্ঠ তথ্যচিত্ৰৰ সন্মান লাভ কৰে।

চেংমৰা (, বৈজ্ঞানিক নাম  ) ভাৰতকে ধৰি এচিয়া মহাদেশৰ বিভিন্ন দেশ আৰু পাপুৱা নিউগিনিত পোৱা এবিধ কচুজাতীয় চিৰসেউজ উদ্ভিদ। এই উদ্ভিদজোপা বাৰীৰ ঢাপ, পিটনি, নদীকাষৰীয়া সেমেকা বা জেকা ঠাই আদিত পোৱা যায় ইয়াক কাঁ‌ইটীয়া কচু, ওলমোটোকা, কেশঠুৰী,, লাঘটুৱা আদি নামেৰেও জনা যায়। বড়ো ভাষাত চেংমৰাক চিব্ৰু আৰু আহোম ভাষাত ফাকিচিকনাম বুলি কোৱা হয়। অসমত গৰু বিহুৰ দিনা পৰম্পৰা অনুযায়ী খোৱা এশএবিধ শাকৰ ভিতৰত চেংমৰা অন্যতম। বনৰীয়া আৰু কৃষিজাত উভয় ধৰণেৰেই উদ্ভিদজোপাৰ বিস্তৃতি পোৱা যায়।

বিৱৰণ
চেংমৰা ১ৰ পৰা ২ মিটাৰ পৰ্যন্ত ওখ হয়। পাতৰ ঠাৰি মঙহাল আৰু দীঘল। প্ৰতিডাল ঠাৰিৰ মূৰত ত্ৰিভুজাকাৰ, ১২১৩ খণ্ডত বিভক্ত একোখিলা পাত থাকে। পাতৰ মধ্যসিৰা আৰু শাখা সিৰা কাঁইটীয়া। বৃন্ত দীঘল, ত্ৰিভুজাকাৰ, অখণ্ড, বা পখীপাদাকৃতি। উদ্ভিদজোপাৰ গোটেই গাতে সৰু সৰু কাঁইট থাকে। ইয়াৰ পুষ্প মঞ্জৰী চুটি আৰু গোটা। চেংমৰাত ৪৬ ডাল পুংকেশৰ থাকে। পুংদণ্ডডাল চুটি।

খাদ্য হিচাপে ব্যৱহাৰ

চেংমৰাৰ উদ্ভিদ পৰিয়ালৰ প্ৰায়বোৰ প্ৰজাতিতে কেলছিয়াম অক্সেলেট ক্ৰিষ্টেলৰ উপস্থিতি পোৱা যায় আৰু মুখ বা জিভাত লাগিলে ই সহস্ৰ তীক্ষ্ণ বেজীয়ে বিন্ধাৰ দৰে অনুভূতি দিব পাৰে। ভালদৰে ৰান্ধিলে বা সম্পূৰ্ণৰূপে শুকুৱাই পেলালে এই উপাদানটো ভংগুৰ অৱস্থালৈ নিব পাৰি। চেংমৰাৰ পাত আৰু গাগছ বনৌষধি তথা বিভিন্ন আমিষনিৰামিষ ব্যঞ্জনৰ উপাদান হিচাপে ব্যৱহাৰ কৰা হয়। ইয়াৰ পাত আৰু মূল অংশ অৰ্শৰোগৰ প্ৰতিকাৰক হিচাপে ব্যৱহৃত হয়।

কৰ্ছনদাস মুলজী  এজন সাংবাদিক, সমাজ সংস্কাৰক আৰু প্ৰশাসক আছিল। 

এলফিনষ্টন কলেজৰ প্ৰাক্তন ছাত্ৰ, ইংৰাজী শিক্ষাৰে শিক্ষিত গুজৰাটী সাংবাদিকজনৰ প্ৰতিষ্ঠানিক ধৰ্মীয় কৰ্তৃত্বৰ প্ৰতি তীব্ৰ অসন্তুষ্টি আৰু খ্ৰীষ্টান ধৰ্মধ্বনি পঢ়াৰ প্ৰতি ধাউতি আছিল।

১৮৬৭ চনত ভিক্টোৰিয়াৰ ব্ৰিটিছ ভাৰতৰ বম্বে চৰকাৰে কাঠিয়াৱাৰ ৰাজ্য প্ৰশাসনৰ বাবে কৰ্ছনদাস মুলজীক নিযুক্তি দিয়ে।
প্ৰাৰম্ভিক জীৱন
কৰ্ছনদাসৰ এটা গুজৰাটী বৈষ্ণৱ পৰিয়ালত জন্ম হয়। পিছলৈ বিধৱাৰ পুনৰ বিবাহৰ সপক্ষে তেওঁৰ মন্তব্যৰ বাবে পৰিয়ালে তেওঁক ত্যাগ কৰে। কপাহৰ ব্যৱসায়ৰ সৈতে জড়িত হৈ ব্যৱসায়িক কাৰণত ইংলেণ্ড ভ্ৰমণ কৰাৰ পিছত, যিটো সফল নহল; আৰু সেই সময়ত সাগৰ পাৰ হোৱা সম্পৰ্কে প্ৰচলিত ধাৰণাটোৰ বাবে তেওঁক জাতিৰ পৰা বহিষ্কাৰ কৰাৰ কথা আহি পৰিছিল।
ব্যক্তিগত জীৱন
পূৰ্বে তেওঁ ৰাষ্ট গোফটাৰ আৰু স্ত্ৰীবোধ আলোচনীত লিখিছিল যদিও এই আলোচনীসমূহৰ পাঠকৰ সংখ্যা বেছিভাগেই পাৰ্চীসকলৰ মাজতে সীমাবদ্ধ আছিল।

এই আলোচনীসমূহৰ সীমিত পাঠকক লৈ অসন্তুষ্ট হৈ মংগলভাই নাত্থুভাইৰ সহায়ত মুলজীয়ে ১৮৫৫ চনত সাধাৰন হিন্দুসকলক লক্ষ্য কৰি সত্যপ্ৰকাশ নামৰ এখন গুজৰাটী কাকত প্ৰকাশ কৰে। ৰুস্তোমজী ৰাণীনা প্ৰকাশক হৈ থকাৰ সময়তে তেওঁ সম্পাদনা কৰিছিল। কিন্তু মাত্ৰ ছয় বছৰহে প্ৰকাশ পোৱাৰ পিছত ১৮৬১ চনত সত্যপ্ৰকাশ বন্ধ হয় আৰু পিছলৈ ৰাষ্ট গোফটাৰৰ লগত এক হৈছিল, যিখন কাকত তেওঁ পূৰ্বে কম দৰ্শকৰ বাবে এৰি থৈ গৈছিল। তেওঁ প্ৰবন্ধসমূহৰ দ্বাৰা ভৱিষ্যতৰ হিন্দু জাতিৰ নেতাসকলক সম্বোধন কৰিছিল আৰু সামাজিক, ধৰ্মীয় ৰীতিনীতি আৰু আচাৰব্যৱহাৰক আক্ৰমণ কৰিছিল। মুলজীয়ে বিভিন্ন সামাজিক বিষয়, যেনে নাৰী শিক্ষা, আড়ম্বৰপূৰ্ণ বিয়া, বিয়াৰ অনুষ্ঠানত অত্যধিক ধন খৰচ কৰা আৰু বুকুত প্ৰহাৰ কৰা অন্ত্যেষ্টিক্ৰিয়াৰ অনুষ্ঠান আদিৰ বিষয়ে আলোচনা কৰিছিল।
জীৱনী গ্ৰন্থ
মহিপাত্ৰ ৰূপম নীলকান্তই কৰ্ছনদাসৰ ইংৰাজী ভাষাত লিখা এটা পৰিচয়মূলক স্কেচ্চৰ সহায় লৈ গুজৰাটী ভাষাত তেওঁৰ জীৱনী ““উত্তম কাপল কৰ্ছনদাস মুলজী চৰিত্ৰ’’ (১৮৭৭) ৰচনা কৰিছিল৷ কৰ্ছনদাস মুলজী এ বায়গ্ৰাফিক্যাল ষ্টাডি (১৯৩৫) হৈছে বি.এন.মটিৱালাই লিখা আন এখন সমালোচনাত্মক জীৱনী।
মৃত্যু
১৯১১ চনৰ এনচাইক্লপিডিয়া ব্ৰিটানিকাৰ মতে ১৮৭৫ চনৰ আগষ্ট মাহত তেওঁৰ মৃত্যু হয়।

কৰ্ছনদাসৰ জীৱনৰ ওপৰত মহাৰাজ নামৰ এখনি চলচ্চিত্ৰ নিৰ্মাণ কৰা হয়৷

গৰ্ভপাত বা ভ্ৰূণহত্যা হৈছে কোনো ভ্ৰূণ গৰ্ভৰ বাহিৰত জীয়াই থাকিবলৈ  গৰ্ভৰ পৰা অপসাৰণ অথবা মাতৃগৰ্ভৰ পৰা জোৰপূৰ্বক বাহিৰ কৰি দি  অবসান ঘটোৱা কাৰ্য। গৰ্ভপাত স্বয়ংক্ৰিয়ভাবেও হব পাৰে, এইক্ষেত্ৰত ইয়াক প্ৰায়েই স্বতঃস্ফূৰ্ত গৰ্ভপাত বোলা হয়। ই উদ্দেশ্যমূলকভাবেও হব পাৰে এইক্ষেত্ৰত ইয়াক প্ৰৰোচিত গৰ্ভপাত বোলা হয়। গৰ্ভপাত পৰিভাষাটো বেছি ভাগ ক্ষেত্ৰত কোনো মানবীয় গৰ্ভধাৰণৰ প্ৰৰোচিত গৰ্ভপাতকে বুজায়। ভ্ৰূণ নিজে নিজে জীয়াই থাকিবলৈ সক্ষম হোৱাৰ পিছত এই একেই প্ৰক্ৰিয়া সংঘটিত হলে চিকিৎসাবিজ্ঞানৰ ভাষাত ইয়াক গৰ্ভাৱস্থাৰ বিলম্বিত অবসান বোলা হয়।


প্ৰৰোচিত গৰ্ভপাতৰ বাবে আধুনিক চিকিৎসাবিদ্যাত ঔষধ অথবা অস্ত্ৰোপচাৰ পদ্ধতি ব্যবহৃত হয়। মিফেপ্ৰিষ্টন আৰু প্ৰোষ্টাগ্লোণ্ডিন নামৰ ঔষধ দুটি প্ৰথম তিনি মাহত অস্ত্ৰোপচাৰ পদ্ধতিৰ দৰেই কাৰ্যকৰ। দ্বিতীয় তিনি মাহত ঔষধৰ ব্যৱহাৰ কাৰ্যকৰী হলেও অস্ত্ৰোপচাৰ পদ্ধতিৰ ক্ষেত্ৰত পাৰ্শ্বপ্ৰতিক্ৰিয়াৰ আশংকা কম বুলি ভবা হয়। জন্মনিয়ন্ত্ৰণইয়াৰ ভিতৰত আছে  আৰু যোনিপথত ব্যৱহাৰ্য সঁজুলিসমূহ যি গৰ্ভপাতৰ ঠিক পিছৰ পৰাই ব্যৱহাৰ আৰম্ভ কৰা হয়। গৰ্ভপাত উন্নত বিশ্বত স্থানীয় আইনৰ দ্বাৰা সমৰ্থিত হৈ থাকিলে, ই চিকিৎসাবিজ্ঞানত সকলোতকৈ নিৰাপদ ব্যবস্থাবোৰৰ অন্যতম হৈ উঠাৰ ইতিহাস আছে। জটিলতাহীন গৰ্ভপাতে কোনো দীৰ্ঘস্থায়ী মানসিক বা শাৰীৰিক স্বাস্থ্যগত সমস্যা নঘটায়। বিশ্ব স্বাস্থ্য সংস্থা প্ৰকাশ কৰিছে যে, এই একে স্তৰৰ নিৰাপদ আৰু বৈধ গৰ্ভপাতৰ বিষয়টি বিশ্বজুৰি সকলো নাৰীৰ বাবে সহজলভ্য হোৱা উচিত। কিয়নো,অনিৰাপদ গৰ্ভপাতৰ বাবে সমগ্ৰ বিশ্বজুৰি প্ৰতিবছৰে প্ৰায় ৪৭,০০০ নাৰীৰ মাতৃত্বজনিত মৃত্যু আৰু ৫ নিযুত নাৰী চিকিৎসালয়ত ভৰ্তিৰ হব লগা হয়।


বিশ্বজুৰি প্ৰতিবছৰ ৪৪ নিযুত গৰ্ভপাত সম্পন্ন হয়, ইয়াৰ ভিতৰত অৰ্ধেকতকৈ সামান্য কমসংখ্যক অনিৰাপদভাবে সম্পন্ন কৰা হয়। গৰ্ভপাতৰ হাৰ ২০০৩ আৰু ২০০৪ চনৰ ভিতৰত সামান্য পৰিবৰ্তন হৈছে, যদিও পূৰ্ববৰ্তী দশকবোৰোতকৈ বৰ্তমান পৰিয়াল পৰিকল্পনা আৰু জন্মনিয়ন্ত্ৰণ বিষয়ক শিক্ষাৰ প্ৰসাৰৰ কাৰণে গৰ্ভপাতৰ হাৰ কিছু কমিছে। ২০০৮ চনৰ তথ্য অনুসৰি, বিশ্বৰ শতকৰা চল্লিশ ভাগ নাৰীৰ কোনো কাৰণ নেদেখুৱাকৈ বৈধ প্ৰৰোচিত গৰ্ভপাত ঘটোৱাৰ অধিকাৰ আছে। সেয়ে, এইক্ষেত্ৰত গৰ্ভধাৰণৰ পিছৰ ঠিক কিমান সময় পৰ্যন্ত সেয়া কৰিব পৰা যায়, সেই সীমা নিৰ্ধাৰিত আছিল।


প্ৰৰোচিত গৰ্ভপাতৰ দীৰ্ঘ  আছে। বিভিন্ন পদ্ধতিত গৰ্ভপাত কৰা হয়, যাৰ ভিতৰত, প্ৰাচীনকালৰ পৰা চলি অহা ভেষজ ঔষধসমূহ, ধাৰথকা সৰঞ্জামৰ ব্যৱহাৰ, শাৰীৰিক আঘাত আৰু অন্যান্য  আদি অন্তৰ্ভুক্ত। বিশ্বজুৰি , কিমান ঘনে ঘনে সম্পন্ন কৰা হৈছে, আৰু সাংস্কৃতিক আৰু ধৰ্মীয় মৰ্য্যদা ক্ষেত্ৰত ব্যাপক ভিন্নতা আছে। কিছু কিছু ক্ষেত্ৰত, বিশেষ পৰিস্থিতিৰ সাপেক্ষে গৰ্ভপাত বৈধ, যেনে আত্মীয় কৰ্তৃক যৌননিগ্ৰহ, ধৰ্ষণ, , আৰ্থসামাজিক বিষয় অথবা মাতৃৰ স্বাস্থ্যজনিত সমস্যা থকা আদি। বিশ্বৰ অনেক স্থানত গৰ্ভপাতৰ নৈতিক, , আৰু আইনগত বিষয়সমূহক লৈ । ইয়াৰ ভিতৰত  তোলা সাধাৰণ যুক্তি এই যে, এই ভ্ৰূণ হৈছে জীৱন ধাৰণৰ অধিকাৰসম্পন্ন একো একোজন মানুহ আৰু সেয়ে গৰ্ভপাতক হত্যাকাণ্ডৰ সৈতে তুলনা কৰিব পাৰি। আনহাতে সকলৰ মতে প্ৰজনন অধিকাৰ আৰু ইয়াৰ লগতে তেওঁলোকে সাধাৰণভাবে মানৱাধিকাৰৰ ওপৰত গুৰুত্ব দিয়ে।

 মানসিক স্বাস্থ্য 
অবাঞ্ছিত গৰ্ভাৱস্থাৰ বাদে গৰ্ভপাত আৰু মানসিক স্বাস্থ্যৰ মাজত কোনো সম্পৰ্ক থকাৰ কোনো তথ্য বৰ্তমানলৈকে নাই। আমেৰিকান ছাইকলজিকেল এচছিয়েচনৰ প্ৰতিবেদন অনুসৰি, প্ৰথম ত্ৰৈমাসিক কালত কোনো মহিলাৰ প্ৰথম গৰ্ভপাত মানসিক স্বাস্থ্যৰ বাবে শংকাৰ কাৰণ নহয়, যেনে মহিলাসকলৰ অবাঞ্ছিত গৰ্ভাৱস্থা বহনকাৰীৰ তুলনাত মানসিক স্বাস্থ্য সমস্যাবোৰৰ সম্ভাৱনা বেছি নহয়; মহিলাৰ দ্বিতীয় বাৰৰ গৰ্ভপাত মানসিক স্বাস্থ্য ফলাফল কম নিশ্চিত। কিছু পুৰণা পৰ্যালোচনাত কোৱা হৈছিল যে গৰ্ভপাত মানসিক সমস্যাৰ সৈতে যুক্ত আছিল; কিয়নো, তেতিয়া উপযুক্ত নিয়ন্ত্ৰণ ব্যৱস্থা ব্যৱহাৰ কৰে নহৈছিল।

যদিও কিছু গবেষণাত ভ্ৰূণ অস্বাভাৱিকতাৰ কাৰণে প্ৰথম ত্ৰৈমাসিকৰ পিছত গৰ্ভপাত কৰাৰ ক্ষেত্ৰত নাৰীগৰাকীৰ নেতিবাচক মানসিকস্বাস্থ্যৰ ফলাফল দেখুৱায়, তথাপি এই ক্ষেত্ৰত অধিক গবেষণাৰ প্ৰয়োজন আছে। গৰ্ভপাতৰ প্ৰস্তাৱিত নেতিবাচক মানসিক প্ৰভাৱবোৰ গৰ্ভপাতৰ পিছৰ প'ষ্ট নামৰ এক পৃথক অৱস্থা হিচাপে গৰ্ভপাত বিৰোধীৰ দ্বাৰা উল্লেখ কৰা হৈছে, কিন্তু ই আমেৰিকা যুক্তৰাষ্ট্ৰৰ মেডিকেল বা মানসিক চিকিৎসাকৰ্মীৰ দ্বাৰা স্বীকৃত নহয়।

অসমত বাঁহ শিল্প প্ৰচলনৰ ইতিহাস বহুদিনীয়া। বাণভট্টৰ হৰ্ষচৰিতত উল্লেখ থকা মতে অতীত অসমৰ বাঁহ শিল্প বৰ উন্নত আছিল। গ্ৰন্থখনৰ মতে, কামৰূপৰ ৰজা ই হৰ্ষবৰ্ধনলৈ বহুৰঙী বাঁহৰ চুঙা আৰু বাঁহৰ সঁজাত চৰাই উপহাৰ হিচাপে পঠাইছিল। এসময়ত মংগোলীয় জনজাতিৰ মাজতে বিশেষ প্ৰভুত্ব ৰাজত্ব কৰা এই বাঁহশিল্পই অথবা বাঁহসংস্কৃতিয়ে কালক্ৰমত আৰ্য, নিষাদ আৰু মংগোলীয় সংস্কৃতিৰ ত্ৰিবেণী সংগমত গঢ় লোৱা বিশাল অসমীয়া সংস্কৃতিকে সমৃদ্ধ কৰি তুলিলে। অসমীয়া কবিতা, প্ৰবচন, ডাকৰ বচন, যোজনা, লোকবিশ্বাস, লোকউৎসৱ, লোকপৰিৱেশ্য কলা, লোকগীত, স্থাপত্যভাস্কৰ্য আদিত বাঁহৰ প্ৰচলন দেখা যায়। , সুকুমাৰ কলা আৰু ব্যৱহাৰিক জীৱনতো বাঁহৰ গুৰুত্বপূৰ্ণ ভূমিকা থকা দেখা যায়।

 অসমৰ বাঁহকেন্দ্ৰিক উৎসৱঅনুষ্ঠান 
অসমৰ বাঁহকেন্দ্ৰিক উৎসৱ সমূহৰ ভিতৰত কামৰূপত প্ৰচলিত ভঠেলি অন্যতম। মাঘ বিহুৰ মেজি, ভেলাঘৰ নিৰ্মাণ, চুঙাঘৰ পোৰা, দৰঙৰ লামজাকৰা উৎসৱৰ বাঁহভঙা কৃত্যত, বিবাহ অনুষ্ঠানৰ বিভিন্ন কৃত্যত, নামনি অসমৰ পচতি উৎসৱত, মৃত্যু সংক্ৰান্তীয় বিভিন্ন মাংগলিক কৰ্মত, দৰঙৰ পুতলা উটোৱা, মজু উটোৱা আদি কৃত্যত বাঁহৰ প্ৰচুৰ ব্যৱহাৰ দেখা যায়। পথালিকৈ বাঁহ ৰাখি দৰা আগচাটো অসমীয়া পুৰণি পৰম্পৰা। নামনি অসমৰ মহোহো উৎসৱ, বাম্বোল পিটা উৎসৱ আদি জনপ্ৰিয় লোকনৃত্যসমূহত বাঁহৰ টোকোনেই ঘাই ভূমিকা। বৰপেটাৰ ত বাঁহভঙা অনুষ্ঠান অতি জনপ্ৰিয়।


 খাদ্য হিচাপে
বাঁহগাজ আৰু খৰিচা অসমীয়া থলুৱা খাদ্যসম্ভাৰৰ ভিতৰুৱা। বাঁহৰ চুঙাত দেশীয় মদ পান কৰাটো জনজাতিসকলৰ সংস্কৃতিন্ত প্ৰচলিত। 



 বাঁহ গছৰ ব্যৱহাৰ 
অসমীয়া থলুৱা পদ্ধতিত গৃহ নিৰ্মাণৰ প্ৰতিটো সামগ্ৰী যেনে  খুঁটা, চতি, মাৰলি, ৰুৱা, কাঠি, কামি, টমাল, ককিলা, জেঠী, ঢাপলিকা, শিয়াল, টাটি, বগলী বাঁহ, দমৰা, বহিখোৱা, চালি, বৰচাঙ আদি সকলোবোৰ বাঁহেৰে সজা হয়। অসমীয়া তাঁতশালখনৰ মহুৰা থোৱা খোৰা  টুকুৰা, চালিমাৰি, দোপতি, গৰকা, নিগনিখুঁটা নাচনী, দাংমাৰি, উঘা, চেৰেকীৰপৰা মাঁকোৰ শলিতালৈকে প্ৰায় সকলোবোৰ বস্তুৱেই বাঁহৰে নিৰ্মিত। কৃষিভিত্তিক গঞা জীৱনত নিত্য ব্যৱহাৰ্য প্ৰায়বোৰ সামগ্ৰীয়েই বাঁহৰে তৈয়াৰী। অসমত উৎপাদন হোৱা ভলুকা, জাতি, বেতী, নল, মকাল, কাক, দলৌ, বজাল, বিজুলি, কটহ, বগলী ইত্যাদি প্ৰজাতিৰ বাঁহ আৰু তাৰ পৰা উৎপন্ন সামগ্ৰীয়ে অসমীয়া সাংস্কৃতিক জীৱনক এক সুকীয়া মৰ্যাদা তথা বৈশিষ্ট্য প্ৰদান কৰিছে।

 লোকবিশ্বাস 
বাঁহক কেন্দ্ৰ কৰি অসমীয়া সমাজত বহুবোৰ জনবিশ্বাস প্ৰচলন আছে। বাঁহ ফুলাটো অসমীয়া সমাজত অপায় অমংগলৰ আগজাননী বুলি বিশ্বাস কৰা হয়। জয়াল ঠাইলৈ ৰাতি বিয়লি গলে  বাঁহ পেলাই বাট আগচে বুলি বিশ্বাস কৰে। 

প্ৰাথমিক আৰোপন ত্ৰুটি ৰ আন দুটা নাম হৈছে সংযুক্তি পক্ষপাতিতা  আৰু আৰোপন প্ৰভাৱ ৷ সামাজিক মনোবিজ্ঞানত প্ৰাথমিক আৰোপন ত্ৰুটিক একধৰণৰ প্ৰৱণতাৰ জৰিয়তে চিহ্নিত কৰা হয়৷ যাৰ জৰিয়তে মানুহে কোনো ব্যক্তিবিশেষৰ আচৰণৰ ক্ষেত্ৰত দৃষ্টিগোচৰ হোৱা পৰিস্থিতিসৃষ্ট ব্যাখ্যাৰ নিম্নমূল্যায়ন কৰে আৰু স্বভাৱজাত, ব্যক্তিত্বজনিত ব্যাখ্যাৰ উচ্চমূল্যাংকন কৰে৷ এই বিশেষ প্ৰৱণতাটোৱে মানুহৰ দ্বাৰা সম্পাদিত হোৱা কামটোৱেই তেওঁলোকৰ প্ৰতিফলন হিচাপে মানি লোৱাৰ প্ৰৱণতাক বুজায় ৷   অৰ্থাৎ, আচৰণবোৰৰ ক্ষেত্ৰত নিজৰ ব্যক্তিত্বৰ অতিআৰোপণ আৰু পৰিৱেশ অথবা প্ৰসংগটোৰ প্ৰতি নিম্নআৰোপণ৷ 
উৎপত্তিস্থল
পৰিভাষাটোৰ জন্ম দিছিল লি ৰছে৷  এই পৰিভাষাটো তেখেতে আগবঢ়াইছিল এডৱাৰ্ড এ. জনছ্ আৰু ভিক্টৰ হেৰিছে ১৯৬৭ চনত সম্পাদন কৰা এটা ধ্ৰুপদী সম্পৰীক্ষাৰ কেইবছৰৰ পাছত৷ এখন বিখ্যাত কাকতত ৰছে যুক্তি দৰ্শাইছিল যে, প্ৰাথমিক আৰোপন ত্ৰুটিয়ে সামাজিক মনোবিজ্ঞান ক্ষেত্ৰখনৰ ধাৰণাটো গঢ় দিয়ে৷ এডৱাৰ্ড জনছে লিখিছিল যে, তেখেতে ৰজৰ পৰিভাষাটোক অতি উত্তেজিত আৰু কিছুপৰিমাণে বিভ্ৰান্তিকৰ হিচাপে দেখা পাইছে৷ ইয়াৰ লগতে তেখেতে এইবুলিও কৌতুক কৰিছিল যে তদুপৰি, মোৰ খঙো উঠিছে যে, ইয়াৰ বিষয়ে মই প্ৰথমতে ভবা নাছিলোঁ৷ ডেনিয়েল গিলবাৰ্টৰ দৰে এচাম মনোবিজ্ঞানীয়ে   নামৰ পৰিভাষাটোহে ''প্ৰাথমিক আৰোপন ত্ৰুটি''ৰ পৰিৱৰ্তে ব্যৱহাৰ কৰি আহিছে৷ অইন একাংশ মনোবিজ্ঞানীয়ে যুক্তি দাঙি ধৰিছে যে, প্ৰাথমিক আৰোপন ত্ৰুটি আৰু  সংযুক্তি পক্ষপাতিতাৰ মাজত সম্বন্ধ আছে যদিও দুয়োটাই ভিন্ন প্ৰপঞ্চ৷ এই প্ৰেক্ষাপটত প্ৰথমটো ধাৰণা দ্বিতীয়বিধৰ বাবে এটা সাধাৰণ ব্যাখ্যা হৈ পৰে৷ 
প্ৰাথমিক আৰোপন ত্ৰুটিয়ে বুজাব খোজা এটা আচৰণৰ সৰল উদাহৰণৰ বিষয়ে কবলৈ গলে এলিছ নামৰ গাড়ীচালকৰ কথা মনলৈ আনিব পাৰি৷  এনে এটা পৰিস্থিতিৰ কল্পনা কৰক, যত বব নামৰ মানুহজনে এলিচক যানজঁটৰ সময়ত অতিক্ৰম কৰি গল৷ তেতিয়া এলিচে ববৰ আচৰণক তেওঁৰ মৌলিক ব্যক্তিত্বৰ লগত সংযোগ কৰিব৷ যেনেববে কেৱল নিজৰহে কথা ভাবে, তেওঁ এজন উন্মাদ, তেওঁ এজন অদক্ষ চালক৷ এলিচে সেইটো মুহূৰ্তত ববৰ পৰিস্থিতিগত প্ৰসংগটোৰ বিষয়ে নাভাবে৷ যেনেববে বিমানযাত্ৰা হেৰুৱাৰ উপক্ৰম হৈছে, ববৰ পত্নীয়ে চিকিৎসাকেন্দ্ৰত এটি কেঁচুৱাৰ জন্ম দিছে, নাইবা ববৰ জীয়েকজনীয়ে বিদ্যালয়ত অসুবিধাৰ সমুখীন হৈছে৷ কিন্তু এলিছে নিজৰ বেলিকা সদায়েই পৰিস্থিতিগত কাৰণকেই দোষাৰোপ কৰিব আৰু নিজকে ক্ষমাদান কৰিব৷ যেনেমই মোৰ সাক্ষাৎকাৰৰ বাবে পলম হৈছোঁ, মোৰ পুত্ৰক দন্ত চিকিৎসকৰ ওচৰলৈ লৈ যাব লাগে৷ তেনে এক প্ৰেক্ষাপটত এলিছে নিজকে উন্মাদ অথবা অইন মানুহক বিব্ৰত কৰি তুলিছোঁ, বা মই গাড়ীচালনাত অদক্ষ ইত্যাদি স্বভাৱগত ত্ৰুটিৰ বিষয়ে নাভাবে৷ 

১৯৬৭ চনৰ জনছ আৰু হেৰিছৰ অধ্যয়ন
সংবাদদাতা অনুমান তত্ত্ব ৰ ওপৰত ভিত্তি কৰি জনছ আৰু হেৰিছে ধাৰণা কৰিছিল যে, মানুহে মুক্তভাৱে বাছনিকৃত আচৰণক অভ্যাসৰ লগত আৰু সুযোগনিৰ্দেশিত আচৰণক পৰিস্থিতিৰ লগত আৰোপ কৰিব৷ এই ধাৰণাটোক প্ৰাথমিক আৰোপন ত্ৰুটিয়ে বিভ্ৰান্ত কৰে৷ 

এটা বিশেষ পৰীক্ষাত অংশগ্ৰহণকাৰীসকলক  ফিডেল কাষ্ট্ৰ' সম্বন্ধীয় প্ৰবন্ধ পঢ়িবলৈ কোৱা হল৷ ইয়াৰ পিছত তেওঁলোকক লেখকসকলৰ কাষ্ট্ৰপন্থী  মনোভাৱক মূল্যাঙ্কন কৰিবলৈ কোৱা হৈছিল৷
যেতিয়া অংশগ্ৰহণকাৰীসকলে বিশ্বাস কৰিছিল যে,  লেখকসকলে মুক্তমনেৰে কাষ্ট্ৰৰ সপক্ষে বা বিৰুদ্ধে নিজৰ স্থানসমূহ গ্ৰহণ কৰিছে, তেতিয়া তেওঁলোকে সেইসকলক কাষ্ট্ৰৰ পক্ষৰ অধিক ইতিবাচক মনোভাৱাপন্ন বুলি গণ্য কৰিছিল৷ কিন্তু জনছ্ আৰু হেৰিছৰ ধাৰণাৰ এটা বিপৰীত স্বৰূপহে দেখিবলৈ পোৱা গল তেতিয়া, যেতিয়া অংশগ্ৰহণকাৰীসকলক কোৱা হল যে লেখকৰ স্থিতিসমূহ এটা মুদ্ৰাপ্ৰক্ষেপণৰ জৰিয়তেহে নিৰ্ণয় কৰা হৈছে৷ তেনে একে প্ৰেক্ষাপটতো কাষ্ট্ৰৰ পক্ষত থিয় দিয়া লেখকসকলৰ প্ৰতি অংশগ্ৰহণকাৰীসকলে ইতিবাচক দৃষ্টিভংগী বৰ্তাই ৰাখিল আৰু যাৰ মাত্ৰা কাষ্ট্ৰৰ বিপক্ষত থিয় দিয়া লেখকতকৈ বেছি৷  অন্য এক অৰ্থত, অংশগ্ৰহণকাৰীসকলে লেখকৰ ওপৰত পৰা পৰিস্থিতিৰ সীমাবদ্ধ প্ৰভাৱ সম্পূৰ্ণৰূপে দেখিবলৈ অসমৰ্থ হল৷ তাৰ পৰিণতিস্বৰূপে, তেওঁলোকে লেখকসকলৰ প্ৰতি তৈয়াৰ কৰা আৰোপনক একাশৰীয়া কৰাতো অকৃতকাৰ্য হল৷  তেওঁলোকে লেখকসকলৰ প্ৰতি অধিক আভ্যন্তৰীণ আৰোপন দাখিল কৰিলে৷ 

লগতে চাওক
 লঙ্গৰকৰণ
 বেণ্ডৱাগন প্ৰভাৱ
 ইডিপাছ কমপ্লেক্স

পূব ছিয়াং জিলা উত্তৰপূব ভাৰতৰ অৰুণাচল প্ৰদেশৰ এখন অন্যতম জিলা৷ এই জিলাৰ সদৰ ঠাই পাছিঘাট৷ জিলাখনৰ সংখ্যাগৰিষ্ঠ লোক আদি জনজাতিৰ৷

 ইতিহাস 
১৯৯৯ চনত পশ্চিম ছিয়াং জিলাৰ একাংশ লৈ পূব ছিয়াং জিলা গঠন কৰা হৈছিল৷ ১৯৯৯ চনত এই জিলাক পুনৰ বিভক্ত কৰি উজনি ছিয়াং জিলা গঠন কৰা হয়৷ এই জিলাত ঐতিহাসিকভাৱে  শাসন আছিল৷  

 ভৌগোলিক অৱস্থান 
পূব ছিয়াং জিলাৰ সদৰঠাই পাছিঘাট৷ এই জিলাৰ মাটিকালি ৪০০৫ বৰ্গ কিলোমিটাৰ৷ 

 প্ৰশাসনিক বিভাগ 
এই জিলাত অৰুণাচল বিধানসভাৰ পাঁচাটা সমষ্টি আছে পাংগিং , নাৰিকয়ো , পশ্চিম পাছিঘাট , পূব পাছিঘাট , আৰু মেব’ ৷ এই সকলোবোৰ অঞ্চল  অন্তৰ্ভুক্ত৷

 জনসংখ্যা 
২০১১ চনৰ লোকপিয়ল অনুসৰি পূব ছিয়াং জিলাৰ মুঠ জনসংখ্যা ৯৯,০১৯ জন৷ জনসংখ্যাৰ ফালৰ পৰা ভাৰতৰ ৬৪০ খন জিলাৰ ভিতৰত এই জিলাৰ স্থান ৬১৫। জিলাখনৰ জনবসতিৰ ঘনত্ব প্ৰতি বৰ্গ কিলোমিটাৰত ২৭ জন। ২০০১২০১১ দশকত জিলাখনৰ জনসংখ্যা বৃদ্ধিৰ হাৰ আছিল ১৩.৩%৷ পূব ছিয়াং জিলাৰ প্ৰতি ১০০০ গৰাকী পুৰুষৰ বিপৰীতে মহিলাৰ সংখ্যা ৯৬২ গৰাকী আৰু সাক্ষৰতাৰ হাৰ ৭৩.৫৪%।

পূব ছিয়াং জিলাৰ সংখ্যাগৰিষ্ঠ লোক আদি জনজাতিৰ৷

 ভাষা 
এই জিলাত ব্যৱহৃত মূল ভাষাসমূহ হৈছে চীনতিব্বতীয় মূলৰ ,  আৰু গাল ভাষা৷

 জৈৱবৈচিত্ৰ্য 
১৯৭৮ চনত এই জিলাৰ ১৯০ বৰ্গ কিলোমিটাৰ ঠাই আগুৰি ডেৰিং মেম'ৰিয়েল বন্যপ্ৰাণী অভয়াৰণ্য (’    ) গঠন কৰা হয়৷

ইণ্ডিয়ান বেংক হৈছে ভাৰতৰ তামিলনাডুৰ চেন্নাইত মুখ্য কাৰ্যালয় থকা এটা ৰাজহুৱা খণ্ডৰ বেংক। ১৯০৭ চনত প্ৰতিষ্ঠা হোৱা এই বেংক ভাৰতৰ অন্যতম পুৰণি বেংক। সমগ্ৰ ভাৰততে বেংকটোৰ ৬ হাজাৰৰো অধিক শাখা আৰু ৭ হাজাৰৰো অধিক এটিএমৰ নেটৱৰ্ক আছে।

তথ্য সংগ্ৰহইণ্ডিয়ান বেংক হৈছে ভাৰতৰ তামিলনাডুৰ চেন্নাইত মুখ্য কাৰ্যালয় থকা এটা ৰাজহুৱা খণ্ডৰ বেংক। ১৯০৭ চনত প্ৰতিষ্ঠা হোৱা এই বেংক ভাৰতৰ অন্যতম পুৰণি বেংক। সমগ্ৰ ভাৰততে বেংকটোৰ ৬ হাজাৰৰো অধিক শাখা আৰু ৭ হাজাৰৰো অধিক এটিএমৰ নেটৱৰ্ক আছে।

তথ্য সংগ্ৰহইণ্ডিয়ান বেংক হৈছে ভাৰতৰ তামিলনাডুৰ চেন্নাইত মুখ্য কাৰ্যালয় থকা এটা ৰাজহুৱা খণ্ডৰ বেংক। ১৯০৭ চনত প্ৰতিষ্ঠা হোৱা এই বেংক ভাৰতৰ অন্যতম পুৰণি বেংক। সমগ্ৰ ভাৰততে বেংকটোৰ ৬ হাজাৰৰো অধিক শাখা আৰু ৭ হাজাৰৰো অধিক এটিএমৰ নেটৱৰ্ক আছে।

তথ্য সংগ্ৰহইণ্ডিয়ান বেংক হৈছে ভাৰতৰ তামিলনাডুৰ চেন্নাইত মুখ্য কাৰ্যালয় থকা এটা ৰাজহুৱা খণ্ডৰ বেংক। ১৯০৭ চনত প্ৰতিষ্ঠা হোৱা এই বেংক ভাৰতৰ অন্যতম পুৰণি বেংক। সমগ্ৰ ভাৰততে বেংকটোৰ ৬ হাজাৰৰো অধিক শাখা আৰু ৭ হাজাৰৰো অধিক এটিএমৰ নেটৱৰ্ক আছে।

তথ্য সংগ্ৰহ
আব্ৰাহাম থছ কুভুৰ (১০ এপ্ৰিল ১৮৯৮– ১৮ ছেপ্টেম্বৰ ১৯৭৮) আছিল এগৰাকী ] মূলৰ অধ্যাপক আৰু যুক্তিবাদী। অৱসৰৰ পাছত তেখেতে এক অভিনৱ অভিযান আৰম্ভ কৰিছিল, যতেখেতে শ্ৰীলংকা আৰু ভাৰতৰ স্বয়ম্ভু ঈশ্বৰ, গডমেন আৰু তথাকথিত অতিপ্ৰাকৃতিক পৰিঘটনাৰ আঁৰৰ ৰহস্য ফাদিল কৰিছিল। পৰিণতিস্বৰূপে তেখেতৰ খ্যাতি বাঢ়িছিল। আধ্যাত্মিকতাবাদী ঠগবাজ আৰু সুসংগঠিত ধৰ্মৰ বিৰুদ্ধে তেখেতে আগবঢ়োৱা পোনপটীয়া, আৰু তীক্ষ্ণ সমালোচনাই ৰাইজক আকৰ্ষিত কৰিছিল। প্ৰধানকৈ শ্ৰী লংকা আৰু ভাৰতবৰ্ষৰ যুক্তিবাদী আন্দোলনক তেখেতে এক নতুন গতিশীলতা প্ৰদান কৰিছিল।
প্ৰাৰম্ভিক জীৱন আৰু কৰ্মজীৱন
আব্ৰাহাম কুভুৰৰ জন্ম হৈছিল কেৰালাৰ থিৰুভাল্লা, ১৮৯৮ চনৰ ১০ এপ্ৰিলত। তেওঁৰ জন্ম হৈছিল এটা ছেইণ্ট থ'মাছ খ্ৰীষ্টিয়ান পৰিয়ালত হৈছিল। কেৰালা আৰু কলিকতাত তেখেতে শিক্ষাগ্ৰহণ কৰিছিল। কলিকতাৰ বেংগাবাছি কলেজত তেখেতে অধ্যয়ন কৰিছিল। কেৰালাত কনিষ্ঠ অধ্যাপক হিচাপে কাম কৰাৰ পাছত তেখেতে জীৱনৰ বাকীখিনি সময় শ্ৰী লংকাতে কটায়। শ্ৰী লংকাত তেখেতে উদ্ভিদ বিজ্ঞান পঢ়াই ১৯৫৯ চনত কলম্বোৰ থাৰ্ষ্টন কলেজৰ পৰা অৱসৰ লয়। খ্ৰীষ্টীয়ান পৰিয়ালত জন্ম গ্ৰহণ কৰিছিল যদিও তেখেতে কৈশোৰ কালতে খ্ৰীষ্টানধৰ্মীয় ৰীতি ত্যাগ কৰে আৰু যুক্তিবাদী হৈ পৰে। কাৰণ, তেওঁ সৰ্বজ্ঞ ঈশ্বৰৰ বাইবেলক গ্ৰহণ কৰিব পৰা নাছিল।  কুভুৰে শ্ৰী লংকালৈ গৈছিল কিয়নো শ্ৰী লংকাৰ অধিকাংশই গৌতম বুদ্ধৰ অনুগামী আছিল, যিয়ে অইন ধৰ্মৰ প্ৰতিষ্ঠাতাসকলৰ তুলনাত অধিক যুক্তিবাদ আৰু সহনশীল দৰ্শন শিকাইছিল। 

যুক্তিবাদী হিচাপে
চাকৰিৰ পৰা অৱসৰ গ্ৰহণ কৰাৰ পাছত তেখেতে যুক্তিবাদী আন্দোলনলৈ জীৱন সমৰ্পিত কৰে। ছেইলন যুক্তিবাদী সংঘ প্ৰতিষ্ঠা কৰাত তেখেতে জীৱনৰ অধিকাংশ সময় খৰচ কৰে। ১৯৬০ চনৰ পৰা মৃত্যুলৈকে তেখেত এই সংঘৰ সভাপতি হৈ থাকে। তেখেতে সংঘৰ বাৰ্ষিক পত্ৰিকাখনো সম্পাদনা কৰিছিল। যাৰ নাম আছিল    .(। )

১৯৬১ চনত তেখেতে ইউৰোপ ভ্ৰমণ কৰে আৰু পৃথিৱীৰ মুক্তিচিন্তাবাদী সন্মিলনৰ সান্নিধ্যলৈ আহে। নাৰ্চিচাচ ছদ্মনাম লৈ তেখেতে বাতৰি কাকত, আলোচনী আদিত প্ৰবন্ধপাতি লিখিবলৈ আৰম্ভ কৰে। এইবোৰ প্ৰবন্ধৰ মূল ভেটি আছিল অতিপ্ৰাকৃতিক অভিজ্ঞতা। প্ৰবন্ধবোৰ অনূদিত হৈ ভাৰততো প্ৰকাশিত হৈছিল। প্ৰথমতে মালায়ালম ভাষাত আৰু পাছলৈ অইন ভাৰতীয় ভাষাত। ১৯৬০ আৰু ১৯৭০ৰ মাজত তেখেত কেইবাবাৰো ভাৰতলৈ আহিছিল আৰু একাধিক সভাত ভাগ লৈছিল। তেখেতৰ বিজ্ঞানমুখিতা আৰু যুক্তিবাদী চিন্তাৰে সমৃদ্ধ হৈ থকা বক্তৃতাবোৰে ভাৰতৰ গ্ৰামাঞ্চল আৰু চহৰাঞ্চল উভয়তে আকৰ্ষণৰ কেন্দ্ৰবিন্দু হৈ পৰিছিল। কুভুৰৰ চমৎকাৰফাদিলৰ চাৰিওটা বক্তৃতাযাত্ৰা ভাৰতীয় যুক্তিবাদী সংঘই উদ্যোগত হৈছিল। তাৰপাছত কুভুৰে ঈশ্বৰমানৱসকলক প্ৰত্যাহ্বান কৰিছিল। ১৯৭৬ চনৰ অন্তিমটো ভাৰত যাত্ৰাত তেখেতে সাই বাবাৰ আশ্ৰমলৈ গৈছিল আৰু তেখেতেক এটা প্ৰত্যাহ্বানৰ বাবে নিমন্ত্ৰণ কৰিছিল। কিন্তু বাবাই সেই অনুৰোধ প্ৰত্যাখ্যান কৰিছিল।

থ'মাছ কুভুৰৰ প্ৰত্যাহ্বান
লেখামেলা আৰু বক্তৃতা প্ৰদান কৰাৰ পাছতো কুভুৰে উপলব্ধি কৰিলে যে তথাকথিত গডমেন, জ্যোতিষী, যোগীৰ বিৰুদ্ধে তেওঁ আৰম্ভ কৰা সমালোচনাই সমাজত এতিয়াও আশানুৰূপ প্ৰভাৱ পেলোৱা নাই। এই বিশেষ চিন্তাটোৰ দ্বাৰা পৰিচালিত হৈয়েই কুভুৰে এটা প্ৰত্যাহ্বান দিলে। ১৯৬৩ চনৰ ১৭ জুনত ছেইলন ডেইলি মিৰৰত সেই প্ৰত্যাহ্বানটো প্ৰকাশিত হৈছিল। নিজৰ চমৎকাৰী শক্তি ব্যৱহাৰ কৰি যিয়েই লেফাফাৰ ভিতৰত সুমুৱাই ৰখা এটা দহটকীয়া নোটৰ ক্ৰমিক নম্বৰটো জনাব পাৰিব, তেওঁ আৰ্থিক পুৰস্কাৰ আগবঢ়াব।  সেই পুৰস্কাৰটো প্ৰথমাৱস্থাত ১,০০০২৫,০০০ টকাৰ ভিতৰত আছিল। পৰৱৰ্তী সময়ত এই ধনৰ পৰিমাণ ১,০০,০০০ টকা বৃদ্ধি পায় আৰু প্ৰত্যাহ্বান হিচাপে আগবঢ়োৱা চমৎকাৰৰ তালিকাত ২৩টা কাৰ্য সন্নিৱিষ্ট হয়। তেওঁৰ মৃত্যুৰ সময়লৈকে কোনো ব্যক্তিয়েই প্ৰত্যাহ্বান সফলভাৱে গ্ৰহণ কৰিব নোৱাৰিলে।

মৃত্যু
১৯৭৮ চনৰ ১৮ ছেপ্টেম্বৰ তাৰিখে শ্ৰী লংকাৰ কলম্বোত তেখেতৰ দেহাৱহান ঘটে। তেওঁৰ জীৱনকাল আছিল ৮০ বছৰ।

১০০ অসমীয়া চলচ্চিত্ৰৰ কাহিনী আৰু গীত ৭৮ বছৰীয়া ইতিহাসৰ এক ৰেঙণি  অসমীয়া চিত্ৰ সাংবাদিক  অসমীয়া চলচ্চিত্ৰ বিষয়ক এখন গৱেষণামূলক গ্ৰন্থ। কিতাপখনত ১০০ খন অসমীয়া চলচ্চিত্ৰৰ প্ৰতিখনৰে কাহিনী, গীত, কলাকুশলী, মুক্তি সম্বন্ধীয় তথ্যৰে বিতং আলোচনা প্ৰকাশ পাইছে। কিতাপখন প্ৰকাশ কৰিছে শিশুশশী প্ৰকাশনৰ হৈ জোনালী দাসে। ২০১৩ চনৰ নৱেম্বৰ মাহত প্ৰথমবাৰৰ বাবে প্ৰকাশ হোৱা ৫২০ পৃষ্ঠাৰ কিতাপখনৰ মূল্য ৩৭০ টকা আৰু ই অসমীয়া চলচ্চিত্ৰ জগতৰ ৭৮ বছৰৰ ইতিহাসক ধৰি ৰাখিছে।

লেখক পৰিচয়
 উজানবজাৰৰ এম চি ৰোডত ১৯৫৪ চনৰ ২৯ মে’ তাৰিখে অৰুণলোচন দাসৰ জন্ম হৈছিল। ১৯৭৬ চনত ‘জোনবিৰি’ আলোচনীৰ জৰিয়তে কৰ্মজীৱন আৰম্ভ কৰা দাসে পবিত্ৰ কুমাৰ দাস সম্পাদিত ‘ৰূপকাৰ’ আলোচনীৰ যোগেদি চিত্ৰ সাংবাদিক হিচাপে আপোন পৰিচয় গঢ়ে। ১৯৭৯ চনত তেওঁ চলচ্চিত্ৰীয় আলোচনী ‘অৱকাশ’ৰ সম্পাদক আছিল। তেতিয়া দাসৰ বয়স আছিল মাত্ৰ ২৫ বছৰ। ১৯৯০ চনত চলচ্চিত্ৰ আৰু দূৰদৰ্শন সম্পৰ্কীয় সাপ্তাহিক কাকত ‘চিত্ৰসংবাদ’ৰ দায়িত্ব লয়। ১৯৭৯ চনত ‘লাইমলাইট’ নামে প্ৰচাৰ সংস্থা এটিৰ জন্ম দি দাসে ১০০খনতকৈও অধিক অসমীয়া আৰু জনগোষ্ঠীয় ছবিৰ প্ৰচাৰৰ দায়িত্ব লৈছিল। ইউৰোপ ভ্ৰমণক লৈ লিখা ‘উইণ্ডমিল আৰু টিউলিপ ফুলৰ দেশত’ গ্ৰন্থখনিকে ধৰি দাসে বহুসংখ্যক গ্ৰন্থও লিখি উলিয়াইছে। তেওঁ ‘সাংস্কৃতিক সাংবাদিক সন্থা, অসম’ৰ প্ৰতিষ্ঠাপক সম্পাদক আছিল। 

বিষয়বস্তু
‘১০০ অসমীয়া চলচ্চিত্ৰৰ কাহিনী আৰু গীত ৭৮ বছৰীয়া ইতিহাসৰ এক ৰেঙণি’ কিতাপখনত ১০০খন অসমীয়া চিনেমাৰ কাহিনী, গীত, কলাকুশলী আৰু মুক্তি সম্পৰ্কীয় তথ্য সনিৱিষ্ট কৰা হৈছে। দাসে   ২০১২ বৰ্ষৰ অক্টোবৰ মাহৰ ভিতৰত মুক্তি পোৱা চিনেমাসমূহৰ ভিতৰত ‘নিমিলা অংক’, ‘ৰঙা পুলিচ’, ‘মমতা’, ‘ককাদেউতা, নাতি আৰু হাতী’, ‘আৱৰ্তন’, ‘বুকুৰ মাজত জ্বলে’, ‘জেতুকা পাতৰ দৰে’ আদি ১০০খন উল্লেখযোগ্য চলচ্চিত্ৰৰ বিষয়ে কিতাপখনত লিখিছে।

প্ৰকাশন
চিত্ৰ সাংবাদিক দাসে ১৯৭৯ চনত পিতৃমাতৃৰ নামেৰে ‘শিশুশশী প্ৰকাশন’ নামে প্ৰকাশন প্ৰতিষ্ঠানটো আৰম্ভ কৰিছিল আৰু এই প্ৰকাশনৰপৰাই তেওঁ নিজৰ চলচ্চিত্ৰ বিষয়ক কিতাপখিনি প্ৰকাশ কৰিছে। 

