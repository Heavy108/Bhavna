পদ্মনাথ গোহাঞিবৰুৱাৰ ভানুমতী (১৮৯১) আৰু লাহৰী (১৮৯২) আৰু লক্ষ্মীনাথ বেজবৰুৱাৰ পদুম কুঁৱৰী (১৯০৫) ৰচনাৰ পাছত আধুনিক অসমীয়া উপন্যাসৰ ধাৰা আৰম্ভ হয় বুলিব পাৰি।

ভানুমতী উপন্যাসখন  খণ্ডখণ্ডকৈ ধাৰাবাহিক ভাৱে প্ৰকাশ হৈ থাকোঁতেই পূৰ্ণাংগ ৰূপত লাহৰী গ্ৰন্থ আকাৰত প্ৰকাশ হৈ ওলায়। সেই সূত্ৰে যদিও ভানুমতীয়ে ছপাশালৰ মুখ প্ৰথমে দেখিছিল, আধুনিক অসমীয়া সাহিত্যৰ প্ৰথম পূৰ্ণাংগ উপন্যাস লাহৰী। ১৮৯১ চনত ভানুমতী বিজুলী আলোচনীত প্ৰকাশ হয়। গ্ৰন্থ আকাৰত প্ৰকাশ হয় ১৯০৮ চনত। উপন্যাসখন নায়িকা প্ৰধান। ভানুমতী আৰু চাৰু গোহাঞি নামৰ এহাল ডেকাগাভৰু প্ৰণয় কাহীনীক পটভূমি হিচাপে লৈ উপন্যাসখন ৰচিত হৈছে। ভানুমতী আৰু চাৰু গোহাঞিৰ মিলনৰ দুৱাৰডলিত যুৱৰাজ (পিছলৈ ৰজা) হেঙাৰ ৰূপে থিয় দিয়াত, ঘটনাক্ৰমে চাৰু গোহাঞিক প্ৰাণদণ্ড দিয়াৰ বাবে চাওদাঙৰ হাতত অৰ্পণ কৰা হয় আৰু পৰিনতিত ভানুমতীয়েও উন্মাদিনী হৈ পুখুৰীত জাঁপ দি প্ৰাণ ত্যাগ কৰে। কাহিনীটো ঐতিহাসিক পটভূমিৰ আধাৰত ৰচিত হ’লেও তাত ইতিহাসৰ কোনো আখ্যান পাবলৈ নাই। সেই ফালৰ পৰা উপন্যাসখন সামাজিক উপন্যাস বুলিব পাৰি।

পুৰণি অসমীয়া স্বৰবৰ্ণত ৠ বৰ্ণটো আছিল । বৰ্তমান এই বৰ্ণটোৰ ব্যৱহাৰ উঠাই দিছে ।

ইউনিক’ড

দেৱী হৈছে এটা সংস্কৃত শব্দ যাৰ অৰ্থ হৈছে ভগৱতী বা পূজিতা স্ত্ৰী। দেৱী হৈছে দেৱ শব্দৰ স্ত্ৰীৰূপ। যাৰ অৰ্থ হৈছে স্বৰ্গীয়, ঐশ্বৰিক বা বিশিষ্ট।

দুই হাজাৰ খ্ৰীষ্টপূৰ্বত প্ৰণীত হোৱা বেদত দেৱী বা ভগৱতীৰ বিষয়ে উল্লেখ আছে। যদিও সেই সময়ত তেওঁলোকে মূখ্য ভূমিকা লোৱা নাছিল। পাৰ্বতী আৰু দুৰ্গাৰ দৰে দেৱীক বৰ্তমান সময়লৈ পূজা কৰি অহা হৈছে। মধ্যযুগত ৰচিত পুৰাণসমূহত দেৱীৰ লগত জড়িত সাহিত্য তথা পৌৰাণিক কাহিনী অধিকভাৱে সংযোজন কৰা হৈছে। যেনে দেৱী মাহাত্ম্যম নামৰ গ্ৰন্থখনত দেৱীক চুড়ান্ত সত্য তথা মহাশক্তিৰ অধিকাৰী হিচাপে দেখুওৱা হৈছে। তাত দেৱীয়ে সনাতন ধৰ্মত শাক্তপ্ৰথাৰ প্ৰৱেশত উদগনি যোগাইছে। এই ঐশ্বৰিক দেৱীসকলৰ হিন্দু ধৰ্মত শক্তিশালী উপস্থিতি আছে। দেৱীক শৈৱ আৰু শক্তিপ্ৰথাৰ কেন্দ্ৰ হিচাপে গণ্য কৰা হয়।,  .            .    ,  

নামৰ উৎপত্তি
দুই হাজাৰ খ্ৰীষ্টপূৰ্বত ৰচিত হোৱা বেদত দেৱ আৰু দেৱীৰ উল্লেখ আছে। দেৱী হৈছে দেৱৰ স্ত্ৰীবাচক শব্দ। মণিয়াৰ উইলিয়ামছে দেৱীক স্বৰ্গীয়, ঐশ্বৰিক আৰু উজ্জ্বল আকাশী মানৱী বুলি অভিহিত কৰিছে।,  .    ,  .      , ,  – লেটিন ভাষাৰ দিয়া  আৰু গ্ৰীক ভাষাৰ থি্য়া  শব্দ দুটা দেৱী শব্দৰ সমাৰ্থক। হিন্দু ধৰ্মত দেৱী বা মাতা শব্দই ঐশ্বৰিক মাতৃক বুজায়।

ইতিহাস
ঋকবেদৰ দেৱীসূক্তৰ ১০.১২৫.১ৰ পৰা ১০.১২৫.৮লৈ থকা শ্লোকসমূহ হৈছে আটাইতকৈ বেছি অধ্যয়ন হোৱা শ্লোক আৰু সেই শ্লোকসমূহত দেৱীৰ মহিমা বৰ্ণনা কৰা হৈছে। বেদত বহু দেৱী যেনে পাৰ্বতী, পৃথিৱী, অদিতি বাক, নীৰ্তি, ৰাত্ৰী, অৰণ্যানিৰ বিষয়ে উল্লেখ আছে। যদিও দেৱসকলৰ বিষয়ে যিমান আলোচনা হৈছে সিমান দেৱীসকলৰ বিষয়ে হোৱা নাই। শেষৰফালৰ বৈদিক সাহিত্যত উল্লেখ থকা পাৰ্বতী প্ৰাক বৌদ্ধিক কালৰে বুলি কোৱা হৈছে। কিন্তু তেখেতৰ বিষয়ে থকা পদসমূহে তেওঁৰ চৰিত্ৰটো বৈদিককালত সম্পূৰ্ণৰূপে বিকশিত হোৱাৰ উমান নিদিয়ে। সকলো ভগৱান আৰু ভগৱতীক বৈদিক কালত পৃথকভাৱে দেখুওৱা হৈছে। কিন্তু উত্তৰ বৈদিক সাহিত্যত বিশেষকৈ মধ্যযুগৰ আৰম্ভণিৰ সাহিত্যসমুহত সকলোকে মাথো এগৰাকী দেৱী বা মহাশক্তিৰেই ৰূপ হিচাপে দেখুওৱা হৈছে।

হিন্দু ধৰ্মৰ শাক্তপ্ৰথা অনুসৰি দেৱীক সৰ্বশ্ৰেষ্ঠ হিচাপে গণ্য কৰা হয়। আনহাতে স্মাৰ্তসূত্ৰ অনুসৰি ব্ৰাহ্মণৰ পাঁচটা মূখ্যৰূপৰ এটা হৈছে দেৱী। আনবোৰ হিন্দুপ্ৰথাত দেৱীক শক্তিৰ অনন্য প্ৰথাৰূপে দেখুওৱা হয় আৰু প্ৰথাসমূহত দেৱ আৰু দেৱীসকলক একেলগে দেখুওৱা হয়। যেনে শৈৱপন্থাত পাৰ্বতী আৰু শিৱ, ব্ৰাহ্মণপন্থাত সৰস্বতী আৰু ব্ৰহ্মা আৰু বৈষ্ণৱপন্থাত লক্ষ্মী আৰু বিষ্ণু।

আন হিন্দু দৰ্শনতো দেৱীৰ মাহাত্ম্যৰ বিষয়ে উল্লেখ আছে। যেনে দেৱী উপনিষদত ব্ৰহ্মণত্বৰ বাবে শক্তিৰ প্ৰয়োজনীয়তাৰ বিষয়ে উল্লেখ আছে। তদুপৰি ত্ৰিপুৰা উপনিষদ, ভাৱৰিছা উপনিষদ আৰু গুহ্যকালি উপনিষদত দেৱীৰ বিষয়ে উল্লেখ আছেী

বিদ্যুৎ চক্ৰৱৰ্তী  (জ. ১ জানুৱাৰী, ১৯৬০  মৃ. ১৫ এপ্ৰিল, ২০১৫) এগৰাকী দক্ষ অসমীয়া অভিনেতা আৰু চলচিত্ৰ আৰু মঞ্চ নাটকৰ পৰিচালক। বিদ্যুৎ চক্ৰৱৰ্তীয়ে প্ৰথমে সহকাৰী পৰিচালক ৰূপে কাম কৰে আৰু ৰাগবিৰাগ (১৯৯৬) ছবিৰ জৰিয়তে চলচ্চিত্ৰ পৰিচালক ৰূপে আত্মপ্ৰকাশ কৰে। ছাত্ৰাৱস্থাৰপৰাই মঞ্চত অভিনয় কৰা চক্ৰৱৰ্তীয়ে পাছলৈ চলচ্চিত্ৰতো অভিনেতাৰূপে কাম কৰে। অনাতাৰ শিল্পী হিচাপেও বিদ্যুৎ চক্ৰৱৰ্তীয়ে অভিনয় কৰিছিল। তেখেতে পৰিচালনা কৰা আন কেইখনমান চলচ্চিত্ৰ হল, নিষিদ্ধ নদী (১৯৯৮),গুণ গুণ গানে গানে, অনুৰাগ (২০০৫) আৰু  (২০১৩)। কেমেৰাৰ সন্মুখত বিদ্যুৎ চক্ৰৱৰ্তীয়ে প্ৰথম পৰিচালনা কৰিছিল কুকুৰনেচীয়া মানুহ নামৰ এখন টেলিফিল্ম। ৰাগবিৰাগ ছবিৰ বাবে বিদ্যুৎ চক্ৰৱৰ্তীয়ে পৰিচালকৰ প্ৰথম ছবিৰ ইন্দিৰা গান্ধী ৰাষ্ট্ৰীয় বঁটা লাভ কৰিছিল। তেখেতৰ দুৱাৰ ছবিখনে ২০১৩ চনত পূব মণ্ডলৰ প্ৰথম ফিল্মফেয়াৰ বঁটাত শ্ৰষ্ঠ অসমীয়া ছবিৰ বঁটা লাভ কৰিছিল। চক্ৰৱৰ্তীয়ে ৰাষ্ট্ৰীয় চলচ্চিত্ৰ বঁটাৰ বিচাৰক মণ্ডলীৰ সদস্য হিচাপেও কাৰ্যনিৰ্বাহ কৰিছিল।পৰিচালক অভিনেতা বিদ্যুৎ চক্ৰৱৰ্তীৰ বিয়োগ, আমাৰ অসম, ১ম পৃষ্ঠা, ১৭ এপ্ৰিল, ২০১৫মনোজ বৰপূজাৰী, অনুভূতি প্ৰৱণ সততাৰে পূৰ্ণ শিল্পব্যক্তিত্বক হেৰুৱালো, আমাৰ অসম, ১ম পৃষ্ঠা, ১৭ এপ্ৰিল, ২০১৫

জন্ম আৰু পিতৃমাতৃ
বিদ্যুৎ চক্ৰৱৰ্তীৰ পিতৃ আৰু মাতৃৰ নাম ক্ৰমে ভূৱনেশ্বৰ চক্ৰৱৰ্তী আৰু মালতী চক্ৰৱৰ্তী। গুৱাহাটীত জন্মগ্ৰহণ কৰা বিদ্যুৎ চক্ৰৱৰ্তীয়ে বাণিজ্যৰ স্নাতক পাঠ্যক্ৰম সম্পূৰ্ণ কৰিছিল। কিন্তু স্নাতক পৰ্যায় পাছ কৰাৰ আগৰেপৰাই চক্ৰৱৰ্তীয়ে মঞ্চ নাটকত অভিনয় কৰিবলৈ আৰম্ভ কৰিছিল।

চলচ্চিত্ৰ পৰিচালনা
ছাত্ৰাৱস্থাতে অভিনয় কৰিবলৈ আৰম্ভ কৰা বিদ্যুৎ চক্ৰৱৰ্তী গুৱাহাটীৰ বিভিন্ন এমেচাৰ নাট্য গোষ্ঠীৰ লগত জড়িত আছিল। পাছলৈ তেখেতে ড. ভবেন্দ্ৰনাথ শইকীয়া, পুলক গগৈ আদিৰ সৈতে সহকাৰী চলচ্চিত্ৰ পৰিচালক হিচাপে কাম কৰে। ১৯৮৫ চনত বিদ্যুৎ চক্ৰৱৰ্তীয়ে নাট্যকাৰ অৰুণ শৰ্মাৰ কুকুৰনেচীয়া মানুহ নাটকখনিক টেলিফিল্ম হিচাপে প্ৰথমবাৰৰ বাবে পৰিচালনা কৰে।

] (১৯৯৬)
১৯৯৬ চনত বিদ্যুৎ চক্ৰৱৰ্তীয়ে স্বাধীনভাৱে পৰিচালনা কৰে ৰাগবিৰাগ। ৰাগবিৰাগ চলচ্চিত্ৰখনে পৰিচালকৰ শ্ৰেষ্ঠ ছবিৰ ৰাষ্ট্ৰীয় বঁটা লাভ কৰা উপৰিও ছবিখনৰ কেমেৰামেন মৃণালকান্তি দাসএ অদাহ্য আৰু ৰাগবিৰাগৰ কামৰ বাবে যৌথ ভাৱে শ্ৰেষ্ঠ কেমেৰামেনৰ ৰাষ্ট্ৰীয় বঁটা আৰু ছবিখনৰ সম্পাদক  শ্ৰেষ্ঠ সম্পাদনাৰ ৰাষ্ট্ৰীয় বঁটা লাভ কৰে। ...    ...      ইজিপ্টৰ কাইৰো চলচ্চিত্ৰ মহোৎসৱতো ছবিখন প্ৰদৰ্শিত হয়। লগতে ৰাগবিৰাগ ১৯৯৭ চনৰ ভাৰতৰ আন্তৰাষ্ট্ৰীয় চলচ্চিত্ৰ মহোৎসৱৰ ইণ্ডিয়ান পেনোৰামা শাখাৰ উদ্বোধনী ছবি হিচাপেও নিৰ্বাচিত হৈছিল। ইণ্ডিয়ান পেনোৰামাত উদ্বোধনীত ছবি হিচাপে নিৰ্বাচিত হোৱা প্ৰথমখন অসমীয়া ছবি আছিল ৰাগবিৰাগ।

নিষিদ্ধ নদী (১৯৯৮)
১৯৯৮ বিদ্যুৎ চক্ৰৱৰ্তীৰ পৰিচালিত দ্বিতীয়খন ছবি নিষিদ্ধ নদী মুক্তি দিয়া হয়। নিসিদ্ধ নদী ১৯৯৮ চনৰ কলিকতা আন্তৰাষ্ট্ৰীয় চলচ্চিত্ৰ মহোৎসৱলৈ নিৰ্বাচিত হয়, আৰু ৰাজ্যিক চলচ্চিত্ৰ বঁটাৰ পাঁচটা বঁটা লাভ কৰে। 

গুণ গুণ গানে গানে (২০০২)
বিদ্যুৎ চক্ৰৱৰ্তী পৰিচালিত তৃত্বীয়খন ছবি গুণ গুণ গানে গানে (২০০২)। বাণ্যিজ্যিক ধাৰাৰ এই ছবিখন মুক্তি দিয়া হৈছিল ২০০২ চনত, আৰু বাণিজ্যিক দিশত সফল ছবি হিচাপে পৰিগণিত হৈছিল।
অনুৰাগ (২০০৪))
চতুৰ্থখন পৰিচালিত ছবি অনুৰাগ। মুক্তি দিয়া হৈছিল ২০০৪ চনত।
দুৱাৰ (২০১৩)
২০১৩ চনত বিদ্যুৎ চক্ৰৱৰ্তীয়ে পৰিচালনা কৰে । অৰুণ শৰ্মাৰ কাহিনীৰে ওপৰত আধাৰিত দুৱাৰ ছবিখনে ২০১৩ চনৰ প্ৰথম পূৱ মণ্ডল ফিল্মফেয়াৰ বঁটাৰ শ্ৰেষ্ঠ ছবি হিচাপে পুৰস্কৃত হোৱাৰ উপৰিও ছবিখনে শ্ৰেষ্ঠ অভিনেতা আৰু অভিনেত্ৰীৰ বঁটা লাভ কৰে।... ''    ,  , >

মঞ্চ অভিনেতা আৰু পৰিচালক
বিদ্যুৎ চক্ৰৱৰ্তীয়ে প্ৰথমে মঞ্চ অভিনেতাৰূপে সাংস্কৃতিক জগতৰ লগত জড়িত হৈছিল। তেখেতৰ অভিনয়েৰে সমৃদ্ধ কেইখনমান নাটক হল মৃত্যুঞ্জয়, অন্তৰংগ আলাপ, ভয় আদি। চলচ্চিত্ৰতো চক্ৰৱৰ্তীয়ে নিয়মীয়াকৈ অভিনয় কৰিছিল। তেখেতে অভিনয় কৰা উল্লেখযোগ্য ছবি হল কোলাহল, গ্ৰহণ, প্ৰভাতী পখীৰ গান, হলধৰ, ধুনীয়া তিৰোতাবোৰ, অহিৰ ভৈৰৱ, টি আৰ পি আৰু ইত্যাদি। ১৯৮৫ চনত তেখেতে অৰুণ শৰ্মাৰ নাটক কুকুৰনেচীয়া মানুহৰ টেলিফিল্ম ৰূপ পৰিচালনা কৰিছিল। 

গুৱাহাটীৰ সাংস্কৃতিক অনুষ্ঠান সূৰ্য্যৰ প্ৰতিষ্ঠাপক সদস্য আছিল বিদ্যুৎ চক্ৰৱৰ্তী।

পাৰিবাৰিক জীৱন
১৯৯৩ চনত বিদ্যুৎ চক্ৰৱৰ্তীয়ে ছবি পৰিচালক শিৱপ্ৰসাদ ঠাকুৰৰ কন্যা, অভিনেত্ৰী মুনমী ঠাকুৰৰ সৈতে বিবাহপাশত আৱদ্ধ হয়।

মৃত্যু
বিদ্যুৎ চক্ৰৱৰ্তীয়ে দীৰ্ঘদিন ধৰি মধুমেহ ৰোগত ভোগাৰ উপৰিও যকৃতৰ সমস্যাত ভূগি আছিল। স্বাস্থ্যৰ অৱনতি ঘটাত তেখেতক গুৱাহাটীৰ নেমকেয়াৰ হস্পিটেলত ভৰ্তি কৰা হয়। হস্পিটেলতে ১৫ দিন থকাৰ পাছত বিদ্যুৎ চক্ৰৱৰ্তীৰ মৃত্যুৰ হয় ১৫ এপ্ৰিল তাৰিখে ৰাতিপুৱা ৭ বজাত। নৱগ্ৰহ শ্মশানত দিনৰ আঢ়ৈ বজাত মৃতদেহ সৎকাৰ কৰা হয়।    মৃত্যুৰ সময়ত তেওঁ পত্নী আৰু মাতৃক এৰি থৈ যায়।

বাহ্যিক সংযোগ
 ...     ...     

চুহিত্পংফা (১৭৮০–১৭৯৫) বা গৌৰীনাথ সিংহ আহোম সাম্ৰাজ্যৰ এজন ৰজা আছিল। মোৱামৰীয়া বিদ্ৰোহত ৰাজধানী ৰংপুৰ হেৰুৱাই তেওঁ নগাঁও আৰু গুৱাহাটীত বাহৰ পাতে। কেপ্তেইন ৱেলছে আহি বিদ্ৰোহীসকলক দমন কৰাৰ পিছত তেওঁ যোৰহাটত ৰাজধানী পাতে। 
শাসনকাল

তথ্য সংগ্ৰহচুহিত্পংফা (১৭৮০–১৭৯৫) বা গৌৰীনাথ সিংহ আহোম সাম্ৰাজ্যৰ এজন ৰজা আছিল। মোৱামৰীয়া বিদ্ৰোহত ৰাজধানী ৰংপুৰ হেৰুৱাই তেওঁ নগাঁও আৰু গুৱাহাটীত বাহৰ পাতে। কেপ্তেইন ৱেলছে আহি বিদ্ৰোহীসকলক দমন কৰাৰ পিছত তেওঁ যোৰহাটত ৰাজধানী পাতে। 
শাসনকাল

তথ্য সংগ্ৰহচুহিত্পংফা (১৭৮০–১৭৯৫) বা গৌৰীনাথ সিংহ আহোম সাম্ৰাজ্যৰ এজন ৰজা আছিল। মোৱামৰীয়া বিদ্ৰোহত ৰাজধানী ৰংপুৰ হেৰুৱাই তেওঁ নগাঁও আৰু গুৱাহাটীত বাহৰ পাতে। কেপ্তেইন ৱেলছে আহি বিদ্ৰোহীসকলক দমন কৰাৰ পিছত তেওঁ যোৰহাটত ৰাজধানী পাতে। 
শাসনকাল

তথ্য সংগ্ৰহচুহিত্পংফা (১৭৮০–১৭৯৫) বা গৌৰীনাথ সিংহ আহোম সাম্ৰাজ্যৰ এজন ৰজা আছিল। মোৱামৰীয়া বিদ্ৰোহত ৰাজধানী ৰংপুৰ হেৰুৱাই তেওঁ নগাঁও আৰু গুৱাহাটীত বাহৰ পাতে। কেপ্তেইন ৱেলছে আহি বিদ্ৰোহীসকলক দমন কৰাৰ পিছত তেওঁ যোৰহাটত ৰাজধানী পাতে। 
শাসনকাল

তথ্য সংগ্ৰহ
সোণৰ চামুচ মুখত লৈ বিক্ষিপ্ত আত্মজীৱনী হৈছে অসমীয়া গল্পকাৰ, ঔপন্যাসিক, অভিধান প্ৰণেতা, গৱেষক আৰু অধ্যাপক ৰ আত্মজীৱনী। অগতানুগতিক শৈলীৰে লিখা এই আত্মজীৱনীখন প্ৰথম প্ৰকাশ হয় ২০১৬ চনৰ নৱেম্বৰ মাহত। গ্ৰন্থখন প্ৰকাশ কৰে গুৱাহাটীৰ পাণবজাৰৰ বান্ধৱ প্ৰকাশনৰ হৈ ৰঞ্জন শৰ্মাই।

গ্ৰন্থখনৰ সূচীপত্ৰ
 আগকথা
 সোণৰ চামুচ মুখত লৈ
 আনাদি পাতন
 বালগোপালৰ সোণৰ বাঁহী
 সৰস্বতী বন্দনা
 কামৰূপকামাখ্যা আৰু ভাৰতৰ স্কটলেণ্ড
 পুনৰ কামৰূপকামাখ্যা
 স্নাতক মহলালৈ
 কাশীত স্নাতকোত্তৰ পাঠ
 বিৰাম কাল
 টাসখন্দ
 লেনীনগ্ৰাডত অৱস্থান
 মোৰ বৈজ্ঞানিক গৱেষণাৰ ফল জীৱনত
 জিলিকিছে লুইতৰে পাৰ
 জীৱনে মোক কি শিকালে
 জীৱনৰ আধোবিন্দু
 মোৰ জীৱনত ৰাজনীতি আৰু সাহিত্য চৰ্চা
 মোৰ যৌন অন্বেষণৰ কাহিনী
 অনুভূতি
 ভূত আৰু অদ্ভুত
 বিবিধ
 সময় বালিত খোজ

চন্দ্ৰকান্ত অভিধান  এখন দ্বি−ভাষিক অভিধান। প্ৰকাশ হয় ১৯৫১ চনত। অভিধানখনত ৩৬,৮১৬ টা শব্দ আছে আৰু ১৯৩৩ চনত প্ৰথমে অসম সাহিত্য সভাই ইয়াৰ সংকলন আৰু প্ৰকাশ কৰিছিল।

১৯৮৭ চনত, মহেশ্বৰ নেওগ আৰু উপেন্দ্ৰনাথ গোস্বামীৰ সম্পাদনাত  ইয়াৰ তৃতীয় সংস্কৰণ প্ৰকাশ কৰে। ২০০৯ চনৰ পৰা অভিধানখনি অনলাইন সংস্কৰণো প্ৰকাশ কৰা হয়।

অন্তৰা নন্দী  অসমৰ এগৰাকী নেপথ্য গায়িকা । জি টিভিত প্ৰচাৰিত সংগীত প্ৰতিভা আৰু ৰিয়েলিটি শ্ব       ২০০৯ৰ ফাইনেল ৰাউণ্ডত উপনীত হোৱাৰ পিছত আৰু  শীৰ্ষ তিনিগৰাকী প্ৰতিযোগীৰ ভিতৰত অন্যতম হোৱাৰ পিছত তেওঁ সুপৰিচিত হৈ পৰে।

‘‘‘জীৱাণুসাৰ’’’ হ’ল মাটিৰ উৰ্বৰতা শক্তি বৃদ্ধিৰ বাবে ব্যৱহাৰ কৰা কিছুমান অণুজীৱ আৰু এইবোৰ বহন কৰা বাহক পদাৰ্থৰ এক মিশ্ৰণ। ইতিমধ্যে বিজ্ঞানীসকলে সাৰ যোগান ধৰিব পৰা কিছুমান অণুজীৱ চিনাক্ত কৰিছে আৰু বাহক পদাৰ্থৰ সংমিশ্ৰণৰে  জীৱাণুসাৰ প্ৰস্তুত কৰিছে। অৱশ্যে শস্যভেদে জীৱাণুসাৰ বেলেগ বেলেগ ।  
মাটিৰ টুটি অহা উৰ্বৰতা শক্তি বৃদ্ধিৰ বাবে প্ৰয়োজন হোৱা সাৰৰ চাহিদা পূৰাবলৈ এক বিকল্প উৎসৰ আৱশ্যক হৈ পৰিছে। এটা হিচাবত দেখা গৈছে যে ভাৰতবৰ্ষত ২০২০ চনত যি পৰিমাণৰ খাদ্যসামগ্ৰীৰ আৱশ্যক হ’ব সেইখিনি  উৎপাদন কৰিবলৈ ২৮.৮ মিলিয়ন টন সাৰৰ প্ৰয়োজন হ’ব। আনহাতে সেই সময়লৈ দেশে কেৱল ২১.৬ মিলিয়ন টন সাৰ উৎপাদন কৰিবলৈহে সক্ষম হ’ব। অৰ্থাৎ ৭.২মিলিয়ন টন সাৰৰ ঘাটি পূৰাবলগীয়া হ’ব। এই ঘাটি পূৰাবলৈ বিকল্প হিচাপে জৈৱিকসাৰৰ প্ৰয়োজন হৈ পৰিছে। তদুপৰি বৰ্তমান ৰাসায়নিক সাৰৰ মূল্য বৃদ্ধি হোৱাৰ বাবেও জীৱাণুসাৰৰ ব্যৱহাৰ ক্ৰমে বাঢ়িলৈ ধৰিছে।  আনহাতে  জৈৱিক কৃষিত মাটিৰ উৰ্বৰতা শক্তি বৃদ্ধিৰ বাবে পচন সাৰ, সেউজ সাৰ, কেঁচুসাৰ আদিৰ লগতে জীৱাণুসাৰৰ প্ৰয়োগৰ ওপৰত বিশেষ গুৰুত্ব দিয়া হয়।

জীৱাণুসাৰ কি?
বতাহত প্ৰায় ৭৭ শতাংশ নাইট্ৰ’জেন আছে । কিন্তু উদ্ভিদে পৰিপুষ্টিৰ বাবে এই ভাগ নাইট্ৰ’জেন পোনপটীয়াকৈ বতাহৰ পৰা আহৰণ কৰিব নোৱাৰে। মাটিত থকা কিছুমান অণুজীৱই বায়ুমণ্ডলৰ পৰা নাইইট্ৰ’জেন আহৰণ কৰি উদ্ভিদক যোগান ধৰে। সেইদৰে আন কিছুমান অণুজীৱই মাটিত অদ্ৰৱীভূত ৰূপত থকা ফছফৰাছক দ্ৰৱীভূত ৰূপলৈ পৰিৱৰ্তন কৰি গছে আহৰণ কৰিব পৰা অৱস্থালৈ আনে। এনেবোৰ অণুজীৱক বাহক পদাৰ্থৰ লগত মিহলাই জীৱাণুসাৰ প্ৰস্তুত কৰা হয়। বাহক পদাৰ্থ হিচপে কয়লা গুৰি, ছাঁই, কাঠৰ গুৰি, শুকান মাটি,বালি আদি ব্যৱহাৰ কৰা হয়। 

জীৱাণুসাৰৰ প্ৰয়োজনীয়তা
ৰাসায়নিক সাৰৰ  নাটনি পূৰাবলৈ 
 ৰাসায়নিক সাৰৰ অত্যাধিক প্ৰয়োগৰ বাবে মাটিৰ গুণাগুণ নষ্ট হোৱা ৰোধ কৰিবলৈ    
 নাইট্ৰ’জেনযুক্ত সাৰৰ অত্যাধিক প্ৰয়োগৰ বাবে দূষিত হৈ পৰা বায়ু আৰু পানী বিপদমুক্ত কৰিবলৈ  
 ক্ৰমবৰ্ধমান মূল্যৰ বাবে সুষম পৰিমাণত সাৰ  প্ৰয়োগ কৰিবলৈ অপাৰগ হোৱা ক্ষুদ্ৰ আৰু মজলীয়া কৃষকক সকাহ দিবলৈ   
 সাৰ কাৰখানাৰ  বাবে হোৱা প্ৰদূষণ হ্ৰাস কৰিবলৈ 

জীৱাণুসাৰৰ উপকাৰীতা 
 শস্য বিশেষে উৎপাদন ২০৩০% বৃদ্ধি পায়
 প্ৰয়োজন হোৱা নাইট্ৰ’জেন আৰু ফছফৰাছযুক্ত সাৰৰ ২৫% যোগান ধৰিব পাৰে
 উদ্ভিদৰ শ্ৰীবৃদ্ধিত সহায় কৰে
 মাটিৰ জৈৱিক প্ৰক্ৰিয়া সক্ৰিয় কৰে
 মাটিৰ স্বাৱাভিক উৰ্বৰতা অটুত ৰাখে
 খৰাং পৰিস্থিতি সুৰক্ষা দিয়াৰ লগতে মাটিত থকা কেতবোৰ বীজাণুৰ আক্ৰমণৰ পৰা উদ্ভিদক ৰক্ষা কৰে 
  পৰিৱেশ তথা জীৱজন্তুৰ অনিষ্টসাধন নকৰে  

জীৱাণুসাৰৰ প্ৰকাৰ 
যোগান ধৰা মৌলৰ ওপৰত ভিত্তি কৰি জীৱাণুসাৰ প্ৰধানকৈ দুটা প্ৰকাৰত ভাগ কৰা হয়  ক) নাইট্ৰ’জেন সৰবৰাহকাৰী, খ) ফছফৰাছ দ্ৰৱীভূতকাৰী 
ক) নাইট্ৰ’জেন সৰবৰাহকাৰীঃ  বিজ্ঞানীসকলে  কেতবোৰ অণুজীৱক বাহক পদাৰ্থৰ লগত মিহলাই সাৰ হিচাপে ব্যৱহাৰ কৰি উদ্ভিদক নাইইট্ৰ’জেন মৌল যোগান ধৰিবলৈ সক্ষম হৈছে। এই জীৱাণুকেইবিধ হ’ল ৰাইজ’বিয়াম, এজ’স্পাইৰিলাম , এচিট’বেক্টাৰ আৰু এজ’ট’বেক্টাৰ। এই কেইবিধক ব্যৱহাৰ কৰি নাইট্ৰ’জেন সৰবৰাহকাৰী জীৱাণুসাৰ প্ৰস্তুত কৰা হয় আৰু অণুজীৱৰ নাম অনুসৰি  সাৰকেইবিধক জনা যায়।       
খ) ফছফৰাছ দ্ৰৱীভূতকাৰীঃ ফছফৰাছযুক্ত সাৰ প্ৰয়োগ কৰাৰ পাছত ইয়াৰ অধিকাংশই গছে আহৰণ কৰিব নোৱাৰে। এইভাগ সাৰ  অদ্ৰৱীভূত ৰূপত মাটিত আৱদ্ধ হৈ থাকি  যায়। কিছুমান অণুজীৱই অদ্ৰৱীভূত ৰূপত থকা এই সাৰভাগক দ্ৰৱীভূত ৰূপলৈ পৰিৱৰ্তন কৰি গছে আহৰণ কৰিব অৱস্থালৈ আনে। এনে অণুজীৱক জৈৱিকসাৰ প্ৰস্তুত কৰিবলৈ ৱ্যৱহাৰ কৰা হয়। অসমত ব্যৱহাৰ হোৱা ফছফৰাছ দ্ৰৱীভূতকাৰী সাৰবিধৰ নাম হ’ল ফছফটিকা।    

জৈৱিকসাৰৰ ব্যৱহাৰ
ক) নাইট্ৰ’জেনৰ বাবেঃ
 মাহ জাতীয় শস্যত নাইট্ৰ’জেন সাৰ যোগানৰ বাবে ৰাইজোবিয়াম
 মাহ জাতীয় শস্যবাদে আন শস্যত এজোস্পাইৰিলাম অথবা এজোট’বেক্টাৰ
 কুঁহিয়াৰৰ বাবে কেৱল এচিট’বেক্টাৰ
খ) ফছফৰাছৰ বাবেঃ
 সকলো শস্যৰ বাবে ফছফটিকা

 জীৱাণুসাৰৰ প্ৰয়োগ প্ৰণালী
ক) বীজ শোধনঃ  দুশ গ্ৰাম ৰাইজ’বিয়াম এজ’স্পাইৰিলাম  এজ’ট’বেক্টাৰ আৰু ২০০ গ্ৰাম ফছফটিকা ৩০০৪০০ লিটাৰ পানীত মিহলাই এটা মিশ্ৰণ প্ৰস্তুত কৰি তাৰ লগত ১০ কিলোগ্ৰাম বীজ এনেদৰে মিহলাব লাগে যাতে প্ৰতিটো বীজত এটা ক’লা বৰণৰ প্ৰলেপ পৰে।  বীজখিনি ছাঁত শুকুৱাই যিমান পাৰি সোনকালে সিঁচিব লাগে। 
খ) কঠীয়া নাইবা পুলি শোধনঃ শাকপাচলি যেনে ফুলকবি, বন্ধাকবি, বিলাহী,                     জলকীয়া, বেঙেনা আদিৰ পুলি ৰোৱাৰ আগেয়ে শিপাবোৰ জীৱাণুসাৰৰ   মিশ্ৰণত ৩০৪০ মিনিট ডুবাই ল’ব লাগে। তাৰবাবে এক কিলোগ্ৰাম এজ’ট’বেক্টাৰ আৰু এক কিলোগ্ৰাম ফছফটিকা পৰ্যাপ্ত পৰিমাণৰ পানী লগত মিহলাই জীৱাণুসাৰৰ মিশ্ৰণটো প্ৰস্তুত কৰিব লাগে। এইদৰে এক একৰ (৩.৫ বিঘা) মাটিত ৰুবলগীয়া পুলি শোধন কৰিব পৰা যায়।    

ধানৰ কঠীয়া শোধন কৰিবলৈ ডৰাটোৰ এচুকত ত্ৰিভূজৰ আকাৰত এটাত ভেটা দি ল’ব লাগে। ভেটাৰ ভিতৰৰ অতিৰিক্ত পানীভাগ বাহিৰ কৰি ৰৈ যোৱা বোকাখিনিৰ লগত ২ কিলোগ্ৰাম এজ’স্পাইৰিলাম আৰু ২ কিলোগ্ৰাম ফছফটিকা মিহলাই ৰুবলগীয়া কঠীয়াৰ শিপা প্ৰায় দুঘন্টা ডুবাই থব লাগে। এইদৰে এক একৰ (৩.৫ বিঘা ) মাটিত ৰুবলগীয়া কঠীয়া শোধন কৰিব পৰা যায়।

গ) মাটি শোধনঃ এজ’স্পাইৰিলাম  এজ’ট’বেক্টাৰৰ ৪ কিলোগ্ৰাম  আৰু ফছফটিকাৰ ৪ কিলোগ্ৰাম ১০০ কিলোগ্ৰাম পচন সাৰৰ লগত মিহলাই এৰাতি থৈ বীজ সিঁচা নাইবা পুলি ৰোৱাৰ আগেয়ে পথাৰত ছটিয়াই দিব লাগে। আলুৰ ক্ষেত্ৰত ২০৩০ দিনৰ পাছত গছত মাটি চপোৱাৰ সময়ত জীৱাণুসাৰৰ এই মিশ্ৰণটো প্ৰয়োগ কৰিব লাগে।

প্ৰফুল্ল ধনুকৰ (  ; ১৯৩৪ – ২০১৪) আছিল এজন ভাৰতীয় চিত্ৰশিল্পী। তেওঁ আছিল আধুনিক ভাৰতীয় শিল্পৰ এজন আগশাৰীৰ শিল্পী যিয়ে ভাৰতৰ বহু যুৱ শিল্পীকো সহায় আৰু প্ৰভাৱিত কৰিছিল।

জীৱনী
গোৱাৰ বান্দোৰা নামে ঠাইত প্ৰফুল্ল দহানুকাৰৰ জন্ম হৈছিল। তেওঁৰ পিতৃৰ নাম সুব্ৰাই অনন্ত যোশী আৰু মাতৃৰ নাম কেশৰবাঈ বন্দোদকৰ। সৰুতে তেওঁৰ নাম আছিল প্ৰফুল্ল যোশী আৰু তেওঁ মুম্বাইত ডাঙৰদীঘল হৈছিল। “ছাৰ জে.জে. স্কল অৱ আৰ্ট”ত তেওঁ সুকুমাৰ কলাৰ অধ্যয়ন কৰিছিল। মুম্বাইৰ স্কুল অৱ আৰ্টৰ পৰা তেওঁ স্নাতক ডিগ্ৰী লাভ কৰে আৰু ১৯৫৫ চনত স্বৰ্ণ পদক লাভ কৰে। মুম্বাইৰ চেমিনেল বুলাভাই দেশাই ইনষ্টিটিউটত তেওঁৰ এটা ষ্টুডিঅ’ আছিল আৰু ভি. এছ. গাইটণ্ডেৰ সৈতে ষ্টুডিঅ’ত একেলগে কাম কৰিছিল, ১৯৫৬ চনৰ পৰা ১৯৬০ চনলৈকে তেওঁ প্ৰগ্ৰেছিভ আৰ্টিষ্টছ গ্ৰুপৰো অংশ আছিল। ১৯৬১ চনত ফ্ৰান্স চৰকাৰে তেওঁক পেৰিছত সূক্ষ্ম কলা অধ্যয়নৰ বাবে বৃত্তি প্ৰদান কৰে।

ধনুকৰে গোটেই জীৱন শিল্প আৰু চিত্ৰকলা প্ৰতি সেৱা আগবঢ়াইছিল। তেওঁ ১৯৭৪ চনৰ পৰা ১৯৭৯ চনলৈ নতুন দিল্লীৰ ললিত কলা একাডেমীৰ সমিতিৰ সদস্য, ১৯৯৩ চনৰ পৰা ১৯৯৮ চনলৈ আৰু ২০১০ চনৰ পৰা ২০১৪ চনত মৃত্যুৰ আগলৈকে ১১ বছৰ ধৰি বম্বে আৰ্ট ছ’চাইটিৰ সভাপতি হিচাপে কাৰ্যনিৰ্বাহ কৰিছিল, জেহাংগীৰ আৰ্ট গেলেৰীৰ ট্ৰাষ্টী আছিল (৪০ বছৰৰো অধিক সময়) আৰু গোৱাৰ কলা একাডেমীৰ কমিটীৰো সদস্য (৩০ বছৰৰো অধিক) আছিল। তেওঁ ভাৰতীয় আৰ্ট ছ’চাইটিৰ সভানেত্ৰী আৰু মুম্বাইৰ দ্য আৰ্টিষ্ট চেণ্টাৰৰো অধ্যক্ষ আছিল। তেতিয়াৰ মুম্বাইত ২০১০১১ চনত আৰম্ভ হোৱা একমাত্ৰ কলা মেলা ইণ্ডিয়া আৰ্ট ফেষ্টিভেলৰ প্ৰতিষ্ঠাপক সভানেত্ৰী আছিল।

প্ৰফুল্ল ধনুকৰ ৩ বছৰ ধৰি সংগীত কলা কেন্দ্ৰৰ সভাপতি আদিত্য বিৰলাৰ সৈতে সংগীত কলা কেন্দ্ৰৰ অন্যতম প্ৰতিষ্ঠাপক সদস্য আছিল আৰু ৩০ বছৰতকৈও অধিক সময় এই সমিতিত কাম কৰি গৈছিল। তেওঁ সংগীত মঞ্চৰ সমিতিৰো সদস্য আছিল। যোৱা ৪ বছৰ ধৰি ভাৰতীয় জাতীয় থিয়েটাৰৰ বোৰ্ড অৱ ট্ৰাষ্টীৰ অংশ আছিল। শিল্পীসকলৰ বাবে কৰা কামৰ উপৰিও যোৱা ৩০ বছৰ ধৰি লোনাভালাৰ বাল আনন্দগ্ৰাম নামৰ অনাথ আশ্ৰমৰ মূল ট্ৰাষ্টী হিচাপে জড়িত হৈ আছিল। তেওঁৰ দুগৰাকী কন্যা (গৌৰী মেহতা আৰু গোপিকা ধনুকৰ) আৰু পাঁচগৰাকী নাতি (ৰিতাম মেহতা, কামাক্ষী কাৰ্তিকেয়ন, অনম মেহতা, শান্তলা মেহতা আৰু কেশৱ কাৰ্তিকেয়ন) আছিল।

কৰ্ম

প্ৰফুল্ল ধনুকৰে বিমূৰ্ত প্ৰাকৃতিক দৃশ্যসমূহ সাধাৰণতে এটা প্ৰাঞ্জল আৰু সুক্ষ্মভাবে ছাঁ আৰু প্ৰধান ৰঙত অংকন কৰিছিল। মহাকাশ অন্তহীন আৰু ধ্বংস কৰিব নোৱাৰি বুলি বিশ্বাস কৰি তেওঁ নিজৰ চিত্ৰকলাক চিৰন্তন মহাকাশ বুলি অভিহিত কৰিছিল।

প্ৰদৰ্শনী
১৯৫৬ চনৰ পৰা ধনুকৰে নিয়মিতভাৱে একক প্ৰদৰ্শনী অনুষ্ঠিত কৰিছিল। ১৯৬১ চনত পেৰিছত থকাৰ সময়ত তেওঁ নিজৰ চিত্ৰ প্ৰদৰ্শনী অনুষ্ঠিত কৰিছিল আৰু তেতিয়াৰ পৰাই ইংলেণ্ড, হাংগেৰী, ছুইজাৰলেণ্ড, জাৰ্মানী, অষ্ট্ৰেলিয়া, জাপান, পৰ্তুগাল, আইচলেণ্ড আৰু ফ্ৰান্সত বহুতো আন্তঃৰাষ্ট্ৰীয় প্ৰদৰ্শনীত অংশগ্ৰহণ কৰিছিল। লণ্ডনত তেওঁ তিনি বাৰ একক প্ৰদৰ্শনী অনুষ্ঠিত কৰিছে। শেহতীয়াকৈ ২০০৮ চনৰ নৱেম্বৰ মাহত বাৰ্কলেছ বেংকে ডুবাইত চিত্ৰশিল্পী এম.এফ. হুছেইনৰ পৃষ্ঠপোষকতা তেওঁৰ প্ৰদৰ্শনী অনুষ্ঠিত কৰিছিল।

তেওঁৰ চিত্ৰসমূহ নতুন দিল্লীৰ নেচনেল গেলেৰী অৱ মডাৰ্ণ আৰ্ট আৰু ললিত কলা একাডেমী, নাগপুৰৰ চেণ্ট্ৰেল মিউজিয়াম, মুম্বাইৰ প্ৰিন্স অৱ ৱেলছ মিউজিয়াম, ভাৰত আৰু বহিঃৰাজ্যৰ বহুতো প্ৰতিষ্ঠানিক আৰু ব্যক্তিগত সংগ্ৰহালয় সংৰক্ষিত কৰা হৈছে।

বঁটা আৰু সন্মান
১৯৫৫ চনত বম্বে আৰ্ট ছ’চাইটিৰ বাৰ্ষিক প্ৰদৰ্শনীত তেওঁৰ চিত্ৰকলাৰ বাবে তেওঁক ৰূপৰ পদক প্ৰদান কৰা হয়।

দিলীপ ধনুকৰে পত্নী প্ৰফুল্ল ধনুকৰৰ স্মৃতিত “প্ৰফুল্ল ধনুকৰ আৰ্ট ফাউণ্ডেশ্যন” আৰম্ভ কৰে

এষ্ট্ৰট (] ) হৈছে জ্যোতিৰ্বিজ্ঞান গৱেষণাৰ বাবে নিৰ্মিত ]ৰ প্ৰথমটো উপগ্ৰহ আৰু ] তাৰিখে পি.এছ.এল.ভি. উৎক্ষেপন বাহনৰ সহায়েৰে ইযাক সফলতাৰে কক্ষপথত স্থাপন কৰা হয়।১৯৯৬ চনত উপগ্ৰহ যোগে বহন কৰা ভাৰতীয় এক্স ৰেৰীক্ষণ ৰ সফলতাৰ পিছত ভাৰতীয় মহাকাশ গৱেষণা সংস্থা (ইছৰো)ৱে পৰৱৰ্ত্তী পদক্ষেপ হিচাপে ২০০৪ চনত এষ্ট্ৰটৰ বিকাশৰ অনুমোদন জনায়।উদ্দেশ্যবহন ক্ষমতাস্থল সমৰ্থনঅংশগ্ৰহণকাৰী সন্থা সমূহএষ্ট্ৰট প্ৰকল্পটো বহুতো গৱেষণা সন্থাৰ এক যৌথ প্ৰচেষ্টাৰ ফল। সেই সমূহ হৈছে 
 ভাৰতীয় মহাকাশ গৱেষণা সন্থা (ইছৰো)
 টাটা মূলভূত গৱেষণা প্ৰতিষ্ঠান, মুম্বাই
 ভাৰতীয় তৰাভৌতোকী প্ৰতিষ্ঠান, বাঙ্গালুৰু
 ৰমন গৱেষণা প্ৰতিষ্ঠান, বাঙ্গালুৰু
 আন্তঃ বিশ্ববিদ্যালয় জ্যোতিৰ্বিজ্ঞান আৰু তৰাভৌতোকী কেন্দ্ৰ, পুণে
 ভাভা পাৰমাণৱিক গৱেষণা কেন্দ্ৰ, মুম্বাই
 এছ.এন. বচু ৰাষ্ট্ৰীয় মৌলিক বিজ্ঞান কেন্দ্ৰ, কলকাতা
 কানাডীয় মহাকাশ অভিকৰণ
 লেইচেষ্টাৰ বিশ্ববিদ্যালয়

লগতে চাওক
 চন্দ্ৰযান ১
 মঙ্গলযান

উছমান ছিৰাজ আদদীন আলবাংগালি ( ১২৫৮১৩৫৭),  আছিল এজন  ১৪ শতিকাৰ বাংলা মুছলমান পণ্ডিত। তেওঁ চিষ্টি অৰ্ডাৰৰ অধীনৰ এগৰাকী চুফী আছিল আৰু দিল্লীৰ নিজামুদ্দিন আউলিয়াৰ শিষ্য আছিল। নিজামুদ্দিন আউলিয়াৰ অন্যতম জ্যেষ্ঠ শিষ্য হিচাপে তেওঁ দিল্লীত তেওঁৰ সৈতে দীৰ্ঘ বছৰ কটায় আৰু আইনাএহিন্দ উপাধি লাভ কৰে। পশ্চিম বংগৰ ত থকা তেওঁৰ স্মাৰকস্থল পিৰানা পীৰ দৰগাহলৈ প্ৰতিবছৰে লক্ষাধিক ভক্তৰ আগমন ঘটে। 

 প্ৰাৰম্ভিক জীৱন আৰু শিক্ষা 
আব্দুল হক আলদেহলাৱীয়ে তেওঁৰ আখবৰ আল আখ্যাৰত আখী চিৰাজ গৌড়ীৰ নাম উল্লেখ কৰিছে৷ ইয়াৰ পৰা অনুমান কৰিব পাৰি যে চিৰাজুদ্দিন বংগৰ গৌড়ৰ স্থানীয় লোক আছিল।তেওঁৰ জন্ম হৈছিল খ্ৰীষ্টীয় ১২৫৮ চনৰ আশেপাশে৷ সেই সময়ত এই অঞ্চলটো দিল্লীৰ শাসনকৰ্তা মামলুক বংশৰ অধীনত আছিল।

ডেকা অৱস্থাত চিৰাজুদ্দিনে দিল্লীলৈ যাত্ৰা কৰিছিল আৰু তাতেই বিশিষ্ট মুছলমান ব্যক্তিত্বৰ অধীনত অধ্যয়ন কৰিছিল। চিৰাজুদ্দিনে নিজামুদ্দিনৰ ওচৰত অধ্যয়ন কৰিছিল আৰু মৌলানা ৰুকন আদদিনৰ পৰা পাঠ লৈছিল৷ নিজামুদ্দিন আউলিয়াৰ শিষ্য আৰু জীৱনীকাৰৰ লগতে ছিয়াৰ উল আউলিয়াৰ লেখক আমিৰ খুৰ্দেও এই পাঠসমূহত অংশগ্ৰহণ কৰিছিল। কম সময়ৰ ভিতৰতে পঢ়াশুনা সমাপ্ত কৰি চিৰাজুদ্দিনে পাণ্ডিত্য অৰ্জন কৰিছিল৷ তেওঁক নিজামুদ্দিনৰ জ্যেষ্ঠ শিষ্য হিচাপে প্ৰতিষ্ঠিত কৰিবলৈ তেওকঁ আৰু ছমাহ ইছলামিক বিজ্ঞান শিকোৱা হয়৷ এই শিক্ষা তেওঁ গ্ৰহণ কৰে এজন পণ্ডিত আৰু নিজামুদ্দিন আউলিয়াৰ আন এজন জ্যেষ্ঠ শিষ্য শ্বেইখ ফখৰ আদদিন জাৰাদীৰ পৰা। নিজামুদ্দিনৰ ওচৰত শিক্ষা লোৱাৰ পাছত চিৰাজুদ্দিনক খিলাফতৰ (উত্তৰাধিকাৰ) খিৰ্কা (দীক্ষাৰ পোছাক) প্ৰদান কৰা হয় আৰু তেওঁক পাৰ্চী উপাধি আয়না এহিন্দ (ভাৰতৰ দাপোন) প্ৰদান কৰা হয়।

 পৰৱৰ্তী জীৱন 
খিলাফত লোৱাৰ পিছত ছিৰাজে বছৰত এবাৰ মাকক চাবলৈ বংগলৈ উভতি আহিলেও চাৰি বছৰ ধৰি নিজৰ গুৰু নিজামুদ্দিনৰ সংগ দি দিল্লীত থাকিল। ১৩২৫ চনত মৃত্যুৰ পূৰ্বে নিজামুদ্দিনে ছিৰাজক প্ৰচাৰ কৰিবলৈ বংগলৈ উভতি যাবলৈ নিৰ্দেশ দিছিল। ১৩২৫ খ্ৰীষ্টাব্দত নিজামুদ্দিনৰ মৃত্যুৰ সময়ত সিৰাজৰ বিচনাৰ কাষত উপস্থিত আছিল। ১৩২৮–১৩২৯ চনলৈকে তেওঁ দিল্লীত থাকে। সেই সময়ত চুলতান মহম্মদ বিন তুগলকে ৰাজধানী দৌলাতাবাদলৈ স্থানান্তৰিত কৰি দিল্লীৰ নাগৰিকসকলক প্ৰব্ৰজন কৰিবলৈ বাধ্য কৰাৰ পিছত তেওঁ গৌড়লৈ ৰাওনা হয়।

বংগত পুনৰ সংস্থাপিত হোৱাৰ পিছত চিৰাজুদ্দিনক চুলতান ছামছুদ্দিন ইলিয়াছ শ্বাহৰ চৰকাৰৰ অধীনত বংগৰ দৰবাৰ পণ্ডিত হিচাপে নিযুক্তি দিয়া হয়। ছিৰাজে এটা বিশাল লাংগাৰ পাকঘৰ স্থাপন কৰিছিল য’ত দুখীয়া আৰু নিঃস্বসকলক বিনামূলীয়াকৈ খাদ্য বিতৰণ কৰা হৈছিল। তেওঁ নিজামুদ্দিনৰ পুথিভঁৰালৰ পৰাও কিছু কিতাপ লগত লৈ আহিছিল আৰু এই গ্ৰন্থই বংগৰ প্ৰথম চিষ্টি খানকাহৰ কেন্দ্ৰবিন্দু গঠন কৰিছিল। হজৰত পাণ্ডুৱাত উপস্থিত হোৱাৰ কিছু সময়ৰ পাছতেই আলাউল হক তেওঁৰ শিষ্য হৈ পৰে।তেওঁ গোটেই জীৱন বংগত থাকি কাম কৰে আৰু তাতে বিয়াও পাতে। তেওঁৰ এগৰাকী কন্যাই পিছলৈ তেওঁৰ শিষ্য আলাউল হকক বিয়া কৰায়।

 মৃত্যু আৰু উত্তৰাধিকাৰ 
১৩৫৭ চনত উছমান চিৰাজুদ্দিনৰ মৃত্যু হয় আৰু তেওঁক সদুল্লাহপুৰ নামৰ লখনৌটিৰ উপকণ্ঠ অঞ্চলত সমাধিস্থ কৰা হয়। 

কোৱা হয় যে তেওঁ শ্বেখ নিজামুদ্দিন আউলিয়াৰ পৰা পোৱা খিৰকা (চোলা) সাগৰ দিঘী (জলাশয়)ৰ উত্তৰপশ্চিম কোণত পুতি থৈ সেই কাপোৰৰ টুকুৰাৰ ওচৰতে তেওঁক পুতি থোৱাৰ নিৰ্দেশ দিছিল। তেওঁৰ ইচ্ছা অনুসৰি তেওঁৰ পুতি থোৱা পোছাকৰ ওচৰত তেওঁক সমাধিস্থ কৰা হয় আৰু তেওঁৰ কবৰৰ ওপৰত এটা সমাধিস্থল স্থাপন কৰা হয়। সমাধিস্থল নিৰ্মাণৰ তাৰিখ জানিব পৰা হোৱা নাই যদিও ইয়াৰ দুৱাৰৰ লগত সংলগ্ন দুটা শিলালিপিৰ পৰা গম পোৱা গৈছে যে ১৬ শতিকাত চুলতান আলাউদ্দিন হুছেইন শ্বাহ আৰু পিছলৈ চুলতান নাছিৰুদ্দিন নাছৰত শ্বাহে এই দ্বাৰ স্থাপন কৰিছিল। হুছেইন শ্বাহে সমাধিস্থলত এটা ছিকয়াহ (পানীৰ ফোৱাৰা) নিৰ্মাণ কৰিছিল। তেওঁৰ উৰ্ছ প্ৰতি বছৰে ঈদউলফিটৰ (১ম আৰু ২য় শ্বাৱাল)ত স্মৰণ কৰা হয় আৰু তেওঁৰ সমাধি বহুত লোকে বছৰি ভ্ৰমণ কৰে। 

টাইটানিক  হৈছে ১৯৯৭ চনৰ এখন আমেৰিকান মহাকাব্যিক ৰোমাণ্টিক দুৰ্যোগৰ ছবি, যিখন ছবিৰ লিখক, পৰিচালক, সহপ্ৰযোজক আৰু সহসম্পাদক জেমছ কেমেৰন। ছবিখনত লিঅ’নাৰ্ডো ডিকেপ্ৰিঅ’ আৰু কেট উইন্সলেটে মুখ্য চৰিত্ৰত অভিনয় কৰিছে।  জাহাজত হোৱা যাত্ৰাৰ সময়ত জেকে উচ্চ শ্ৰেণীৰ ছোৱালী ৰোজৰ প্ৰেমত পৰে। ছবিখনত ১৯১২ চনত হোৱা টাইটানিক জাহাজ দুৰ্ঘটনাৰ পটভূমিত হোৱা তেওঁলোকৰ দুখৰ বৰ্ণনা কৰা হৈছে। যদিও ইয়াৰ প্ৰেম কাহিনী আৰু কেন্দ্ৰীয় চৰিত্ৰ কাল্পনিক, কিছুমান পাৰ্শ্ব চৰিত্ৰ ঐতিহাসিক তথ্যৰ ওপৰত আধাৰিত। গ্ল’ৰিয়া ষ্টুৱেৰ্টে বৃদ্ধা ৰোজৰ চৰিত্ৰত অভিনয় কৰিছে। বৃদ্ধা ৰোজে নিজৰ টাইটানিক জীৱন কাহিনী কয়। 

১৯৯৫ চনৰ পৰা টাইটানিকৰ চিত্ৰগ্ৰহণ আৰম্ভ হয়। তেতিয়াই কেমেৰনে আটলাণ্টিকৰ মজিয়াত টাইটানিকৰ প্ৰকৃত ধ্বংসাৱশেষৰ ফটো তুলিবলৈ আৰম্ভ কৰে। বাস্তৱ জীৱনৰ মানৱ ট্ৰেজেডীৰ জৰিয়তে টাইটানিকৰ ট্ৰেজেডীক চিত্ৰিত কৰিবলৈ তেওঁ প্ৰেম কাহিনীৰ অৱতাৰণা কৰিছিল। ছবিখনৰ আধুনিক যুগৰ শ্বুটিং ৰাছিয়াৰ মিৰ অভিযানৰ সহযোগী জাহাজ একাডেমিক মষ্টিছলাভ কেলডিছত হৈছিল আৰু পুৰণি টাইটানিকখন প্ৰাচীন টাইটানিকৰ চিত্ৰগ্ৰহণৰ বাবে পুনৰ সৃষ্টি কৰা হৈছিল। বাহা কেলিফৰ্ণিয়াৰ প্লায়াছ ডি ৰ’ছাৰিটোত পুনৰ নিৰ্মাণ কৰা হয় টাইটানিক। ইয়াৰ উপৰিও কেমেৰনে স্কেল মডেলিং আৰু কম্পিউটাৰ এনিমেচনৰ সহায় লৈ টাইটানিক জাহাজ ডুব যোৱাৰ দৃশ্যবোৰ চিত্ৰিত কৰিছে। সেই সময়ত বিশ্বৰ আটাইতকৈ ডাঙৰ বাজেটৰ ছবি আছিল টাইটানিক। এই ছবিখন নিৰ্মাণৰ মুঠ খৰচ প্ৰায় ২০ কোটি মাৰ্কিন ডলাৰ। পেৰামাউণ্ট পিকচাৰ্ছ আৰু টুৱেণ্টিথ চেঞ্চুৰী ফক্সে যৌথভাৱে ছবিখনৰ বাবে বিত্তীয় সাহায্য আগবঢ়াইছিল। 

যদিও ১৯৯৭ চনৰ  মুক্তি পোৱাৰ কথা আছিল, নিৰ্মাণ প্ৰক্ৰিয়াত পলম হোৱাৰ বাবে অৱশেষত  টাইটানিক মুকলি কৰা হয়। যেতিয়া মুক্তিৰ তাৰিখ পিছুৱাই নিয়া হ’ল, বহুতে ভাবিছিল যে ছবিখন কেতিয়াও মুক্তি নাপাব আৰু ফক্স আৰু পেৰামাউণ্টে বৃহৎ লোকচানৰ সন্মুখীন হ’ব। যদিও আশা বেছি নাছিল, টাইটানিক মুক্তিৰ লগে লগে সমালোচক আৰু দৰ্শকৰ পৰা একেদৰেই বিপুল প্ৰশংসা লাভ কৰিছিল। টাইটানিকৰ দুটা ডাঙৰ কৃতিত্ব হ’ল ১৪টা  লাভ কৰা আৰু সৰ্বকালৰ সৰ্বাধিক উপাৰ্জন কৰা ছবি হিচাপে পৰিগণিত হোৱা। মুদ্ৰাস্ফীতি এৰাই চলি টাইটানিকতকৈ বেছি উপাৰ্জন আন কোনো চিনেমাই কেতিয়াও হোৱা নাই। টাইটানিকে মুঠ ২.১৮৭ বিলিয়ন মাৰ্কিন ডলাৰ উপাৰ্জন কৰে। কিন্তু মুদ্ৰাস্ফীতিৰ সৈতে সামঞ্জস্য ৰাখি টাইটানিক  সৰ্বাধিক উপাৰ্জনকাৰী ছবিৰ ভিতৰত ষষ্ঠ স্থান দখল কৰে। আৰু কোনো চিনেমাই ১১টাতকৈ অধিক অস্কাৰ লাভ কৰা নাই। টাইটানিকৰ বাহিৰে কেৱল বেনহাৰ আৰু দ্য লৰ্ড অৱ দ্য ৰিংছ দ্য ৰিটাৰ্ণ অৱ দ্য কিঙএ ১১টা বিভাগত অস্কাৰ লাভ কৰিছে।

অভিনয়

ৰাভাকৃষ্টিৰ ৰূপকাৰ প্ৰসন্ন পামৰ জন্ম হৈছিল, ইং ১৯৩২ চনৰ ২০ তাৰিখে গোৱালপাৰা জিলাৰ বালিজানা চক্ৰৰ অন্তৰ্গত লাতাপাৰা গাঁৱত৷ পিতৃৰ নাম কমল কুমাৰ ৰাভা আৰু মাকৰ নাম দাখেল বালা ৰাভা৷

 শিক্ষা 
বৰ্তমানৰ পূব গাৰোপাহাৰ জিলাৰ মানিকগঞ্জ প্ৰাথমিক বিদ্যালয়ত শিক্ষা জীৱন আৰম্ভ কৰা প্ৰসন্ন পাম আগিয়া এম. ভি. স্কুলৰ পৰা উতীৰ্ণ হয়৷
 জীৱনৰ কৰ্মৰাজী 
প্ৰসন্ন পাম সৰুৰে পৰা ৰাভাকৃষ্টিৰ সাধনাত ব্ৰতী হৈ পৰিছিল৷ অনাতাঁৰ শিল্পী হিচাপে সুখ্যাতি লাভ কৰা পামে বহু গীত ৰচনা কৰি সুৰ সৃষ্টি কৰিছিল৷ এইবোৰ গীতৰ কথা আৰু সুৰে সাম্প্ৰতিক সময়লৈকে অতি জনপ্ৰিয় হৈ আছে৷ দ’দান বীৰ নাটকৰ জৰিয়তে জনপ্ৰিয় হোৱা প্ৰসন্ন পামৰ মাৰুক্ষেত্ৰী(নাটক), সৃষ্টিৰ বিধান, ময়ৰা শক্তি, লাঙা মুক্তি, কামগিৰি শক্তি, পিদান সংসাৰ, মায়া হাছং, লেখা তেৱা জমা তাংচা ইত্যাদি গ্ৰন্থ অপ্ৰকাশিত অৱস্থাত ৰৈ আছে৷
 মৃত্যু 
ইং ২০২১৯৭৮ তাৰিখে এক নিৰ্বাচনী প্ৰচাৰৰ সহযোগী হৈ ঘূৰি ফুৰোঁতে মটৰ দুৰ্ঘটনাত তেওঁৰ মৃত্যু হয়৷

ভাৰতবৰ্ষৰ ৰাজ্য একোখনৰ ৰাজ্যপালজন হৈছে ৰাষ্ট্ৰপতিৰ প্ৰতিনিধি আৰু লগতে ৰাজ্যখনৰ সাংবিধানিক মুৰব্বী। ৰাষ্ট্ৰপতিয়ে ৰাজ্যপালক ৫ বছৰৰ বাবে নিযুক্তি দিয়ে। অসমৰ বৰ্তমানৰ ৰাজ্যপাল হৈছে লক্ষ্মণ আচাৰ্য। ২০২৪ চনৰ ৩০ জুলাই তাৰিখে তেওঁ ২৮ সংখ্যক অসমৰ ৰাজ্যপাল হিচাপে কাৰ্যভাৰ আৰম্ভ কৰে।

ক্ষমতা আৰু কাৰ্য্যাৱলী
ৰাজ্যপাল এজনৰ ওচৰত নিম্নোক্ত বিভিন্ন ক্ষমতা সমূহ নিহিত থাকে

কাৰ্যপালকৰ ক্ষমতা  প্ৰশাসন, নিযুক্তি আৰু বৰ্খাস্তকৰণৰ ক্ষমতা
বিধানমণ্ডলীয় ক্ষমতা  আইন প্ৰণয়ন সম্পৰ্কীয় আৰু বিধানমণ্ডল (অৰ্থাত, বিধান সভা আৰু বিধান পৰিষদৰ সৈতে যুক্ত ক্ষমতা) আৰু
বিবেকাধীন ক্ষমতা  ৰাজ্যপালৰ নিজস্ব চিন্তাধাৰা আৰু বিবেকেৰে চালিত কাৰ্যসমূহ

 অধীকৃত অসমত ব্ৰিটিছ সামৰিক কমাণ্ডাৰ (১৮২৪১৮২৬) 
১৮২৪ খ্ৰীঃত ব্ৰিটিছ সামৰিক বাহিনীয়ে অসম অধিকাৰ কৰিছিল। ইয়াৰ আগেয়ে অসম কাহিনীও ভাৰত নাইবা বাৰ্মা (বৰ্তমান ম্যানমাৰ)ৰ অংশ নাছিল। জৰ্জ মেক্ ম'ৰিন, ১৮২৪
 আৰ্থাৰ ৰিচাৰ্ডছ্, ১৮২৪১৮২৬

 অসমৰ ব্ৰিটিছ ৰাজনৈতিক প্ৰতিনিধি (১৮২৬১৮২৮) 
১৮২৬ চনৰ ২৪ ফেব্ৰুৱাৰীত স্বাক্ষৰিত ইয়াণ্ডাবু সন্ধিৰ জৰিয়তে অসমৰ অংশ বাৰ্মাৰ পৰা বৃটেইনলৈ হস্তান্তৰিত হৈছিল। 
 , ১৮২৬১৮২৮

 অসমৰ আয়ুক্তসকল (১৮২৮১৮৭৪) 
১৮২৮ চনত নামনি অসমক বংগ প্ৰভিন্সৰ লগত সংযুক্ত কৰা হয়, পৰৱৰ্ত্তী কালত ১৮৩৩ চনত অসমৰ বাকী অংশও বংগদেশৰ সৈতে সংযুক্ত হয়। বংগৰ গৱৰ্ণৰৰ অধীনত অসমৰ বাবে এজন আয়ুক্ত বা কমিছনাৰ নিযুক্তি দিয়া হৈছিল। 

 , ১৮২৮–২০ আগষ্ট ১৮৩১, ক্ৰমশঃ
 থমাছ কেম্পবেল ৰবাৰ্টছন, ১৮৩১১৮৩৪
 ফ্ৰান্সিছ জেনকিনছ্, ১৮৩৪১৮৬১
 , ১৮৬১১৮৭৪

 অসমৰ মুখ্য আয়ুক্তসকল(১৮৭৪১৯০৫) 
১৮৭৪ খ্ৰীঃত অসমক বংগ প্ৰেছিডেন্সীৰ পৰা পৃথক কৰা হয় আৰু মুখ্য আয়ুক্তৰ প্ৰভিন্সৰ মৰ্য্যদা দিয়া হয়। 

 ৰিচাৰ্ড হাৰটে কীটিঙে, ১৮৭৪১৮৭৮
 ষ্টুৱাৰ্ট কলৱিন বে'য়লে', ১৮৭৮১৮৮১
 ছাৰ চাৰ্লছ আলফ্ৰেড ইলিয়ট, ১৮৮১১৮৮৫
 উইলিয়াম আৰ্ছকিন ৱাৰ্ড, ১৮৮৫–১৮৮৭, প্ৰথম বাৰ ছাৰ ], ১৮৮৭১৮৮৯
 জেমছ ৱালেছ কুইণ্টন, ১৮৮৯১৮৯১
 উইলিয়াম আৰ্ছকিন ৱাৰ্ড, ১৮৯১–১৮৯৬, দ্বিতীয় বাৰ
 ছাৰ হেনৰী ষ্টাডমেন কটন, ১৮৯৬–১৯০২
 ছাৰ জোছেফ বেম্পফ্লাইড্ ফুল্যাৰ, ১৯০২–১৯০৫

 পূৰ্ব বংগ আৰু অসমৰ লেফটেনেণ্ট গৱৰ্ণৰসকল (১৯০৫–১৯১২) 
১৯০৫ চনত বংগদেশক দ্বিবিভক্ত কৰি পূৰ্ব বংগ আৰু অসম গঠন কৰা হয়। ইয়াৰ শাসন চলাবৰ বাবে এজন লেফটেনেণ্ট গৱৰ্ণৰ নিযুক্তি দিয়া হয়। 

 ছাৰ জোছেফ বেম্পফ্লাইড্ ফুল্যাৰ, ১৯০৫–১৯০৬
 লেনছল'ট হাৰে, ১৯০৬–১৯১১
 চাৰ্লছ ষ্টুৱাৰ্ট বে'য়লে', ১৯১১১৯১২

 অসমৰ মুখ্য আয়ুক্তসকল (১৯১২–১৯২১) 
১৯১২ খ্ৰীঃত পূৰ্ব বংগক পুনৰ বংগ প্ৰেছিডেন্সীৰ অন্তৰ্ভুক্ত কৰা হয়। অসমৰ প্ৰশাসনৰ বাবে আকৌ মুখ্য আয়ুক্ত নিযুক্ত হয়। 

 ছাৰ আৰ্কডে'ল আৰ্লে', ১৯১২১৯১৮
 ছাৰ নিক'লাছ ড'ড্ বে'ল, ১৯১৮–৩ জানুৱাৰী ১৯২১

 অসমৰ গৱৰ্ণৰসকল (১৯২১১৯৪৭) 
১৯২১ চনত মুখ্য আয়ুক্তৰ পদবীটোক গৱৰ্ণৰলৈ উন্নিতি কৰা হয়। 

 ছাৰ নিক'লাছ ড'ড্ বে'ল, ৩ জানুৱাৰী ১৯২১–২ এপ্ৰিল ১৯২১, ক্ৰমশঃ
 ছাৰ উইলিয়াঅম ছিনক্লেয়াৰ ম্যাৰিছ, ৩ এপ্ৰিল ১৯২১–১০ অক্টোবৰ ১৯২২
 ছাৰ জন হে'নৰী ক্যাৰ, ১০ অক্টোবৰ ১৯২২২৮ জুন ১৯২৭
 ছাৰ এ'গবাৰ্ট্ লৌৰী লুক্যাছ হাম্ম'ণ্ড, ২৮ জুন ১৯২৭–১১ মে ১৯৩২
 ছাৰ , ১১ মে ১৯৩২–৪ মাৰ্চ ১৯৩৭
 ৰবাৰ্ট নেয়ল ৰে'ইদ্, ৪ মাৰ্চ ১৯৩৭–৪ মে ১৯৪২
 ], ১৮ ফেব্ৰুৱাৰী ১৯৩৮–৪ অক্টোবৰ ১৯৩৯, ৰেদ্ৰ স্থানত কাৰ্যবাহী ছাৰ এন্দ্ৰিউ গৌড়লেক্ল]], ৪ মে ১৯৪২–৪ মে ১৯৪৭
 মুটাগুচি ৰেন্যা, মাৰ্চ ১৯৪৪–জুলাই ১৯৪৪, (জাপান অধীকৃত)
 এ' চি চেটাৰ্জী,মাৰ্চ ১৯৪৪–জুলাই ১৯৪৪, (]ৰ সাময়িক অস্থায়ী চৰকাৰৰ)
 ], ৪ এপ্ৰিল ১৯৪৬–?, ক্ল ভাৰপ্ৰাপ্ত হেনৰী ফ'লে নাইট, ৪ ছেপ্টেম্বৰ ১৯৪৬–২৩ ডিচেম্বৰ ১৯৪৬, ক্লৰ স্থানত কাৰ্যবাহী ছাৰ মহম্মদ চালেহ আকবৰ হাইদৰী, ৪ মে১৯৪৭–১৫ আগষ্ট ১৯৪৭

 অসমৰ ৰাজ্যপালসকল
ভাৰতবৰ্ষৰ স্বাধীনতাৰ পিছৰ পৰা অসমৰ ৰাজ্যপালসকল  দ্বাৰা নিযুক্ত হৈ আহিছে। 

এলিজা মাইৰি (, জন্ম ১৯৮১) এগৰাকী দৃশ্যমান শিল্পী। তেওঁ বৰ্তমান চিকাগো চহৰত বাস কৰে।
তেওঁ বিভিন্ন দৃশ্যমান কলা যেনে ভাস্কৰ্য, অংশগ্ৰহণকাৰী স্থাপনা কলা, ৰাজহুৱা কলা আৰু ছপা কলা আদিৰ লগত জড়িত।

 প্ৰাৰম্ভিক জীৱন আৰু শিক্ষা 
মাইৰিৰ পিতৃ এগৰাকী শিলৰ মিস্ত্ৰী। মাইৰিয়ে নৰ্থওৱেষ্টাৰ্ন বিশ্ববিদ্যালয়ৰ পৰা এম.এফ.এ ডিগ্ৰী আৰু উলিয়ামছ্ মহাবিদ্যালয়ৰ পৰা বি.এ ডিগ্ৰী লাভ কৰে। তেওঁ স্কহেগেন স্কুল আৰু হোৱাইটনী স্বতন্ত্ৰ শিক্ষা আঁচনিৰো শিক্ষাৰ্থী আছিল।

শিল্প জীৱন
মাইৰিয়ে চলোৱা ব্লেক আৰ্টিষ্টছ্ ৰিট্ৰিট (২০১৩) নামৰ পাৰম্পৰিক কলা প্ৰতিষ্ঠানৰ বাহিৰত কাম কৰা কৃষ্ণ দৃশ্যমান শিল্পীৰ আন্তঃপ্ৰজন্ম গোটক একত্ৰিত কৰা প্ৰচেষ্টাৰ সহপ্ৰতিষ্ঠাপক। ২০১৬ চনত মাইৰিক মেকডৱেল ফেলশ্বিপ প্ৰদান কৰা হয়। ২০১৭১৮ চনত তেওঁ চাণ্টা ফে আৰ্ট প্ৰতিষ্ঠানৰ সমন্যায় আৱাসিক ফেলশ্বিপ লাভ লাভ কৰে। মায়ৰি ব্লেক লান্স টেবুলৰ ৱিকি প্ৰকল্প পৰিচালক।

শিক্ষা
মাইৰিয়ে স্কুল অফ আৰ্ট ইনষ্টিটিউট অফ চিকাগো আৰু উইলিয়ামছ্ মহাবিদ্যালয়ৰ শিক্ষা গ্ৰহণ কৰিছে।

নিৰ্বাচিত প্ৰদৰ্শনীসমূহ
 সমকালীন ডেভিডচন,নিউয়ৰ্ক(২০১০)
 হেড পাৰ্ক আৰ্টচ চেণ্টাৰ, চিকাগো (২০১০)
 নিউ মিউজিয়াম অফ কনটেম্পোৰাৰি আৰ্ট, নিউয়ৰ্ক (২০১১)
 মিউজিয়াম অফ কনটেম্পোৰাৰি আৰ্ট চিকাগো, চিকাগো (২০১২)
 মূল আৰু সংস্কৃতি, চিকাগো (২০১৪)।
 ছেন কেম্পবেল, চিকাগো (২০১৬)
 ভক্স পপুলি, ফিলাডেলফিয়া (২০১৬)

বঁটা আৰু সন্মান
 লেৰয় নেইমেন আৰু জেনেট বাইৰ্নি নেইমেন আৰ্টাডিয়া বঁটা, চিকাগো, ২০২০

ৰাষ্ট্ৰীয় গণিত দিৱস ভাৰতত প্ৰতিবছৰে ২২ ডিচেম্বৰ তাৰিখে পালন কৰা হয়। ২০১২ চনৰ ২৬ ফেব্ৰুৱাৰীত ভাৰতৰ তেতিয়াৰ প্ৰধানমন্ত্ৰী  মাদ্ৰাজ বিশ্ববিদ্যালয়ত অনুষ্ঠিত বিখ্যাত ভাৰতীয় গণিতজ্ঞ শ্ৰীনিবাস ৰামানুজনৰ ১২৫তম জন্মজয়ন্তী উদযাপন সমাৰোহৰ উদ্বোধনী অনুষ্ঠানত ৰামানুজনৰ জন্মদিনটোক ৰাষ্ট্ৰীয় গণিত দিৱস হিচাপে পালন কৰিবলৈ ঘোষণা কৰিছিল। ইয়াৰ লগতে তেওঁ ২০১২ বৰ্ষটোক ৰাষ্ট্ৰীয় গণিত বৰ্ষ হিচাপে উদযাপন কৰিবলৈ ঘোষণা কৰিছিল।
শ্ৰীনিবাস ৰামানুজন
১৮৮৭ চনৰ ২২ ডিচেম্বৰত শ্ৰীনিবাস ৰামানুজনৰ জন্ম হৈছিল। তেওঁ ভাৰতবৰ্ষৰ এজন শীৰ্ষস্থানীয় গণিতজ্ঞ আছিল। তেওঁৰ জীৱন কাল অতি কম হ’লেও তেখেতে গণিতত সুদূৰপ্ৰসাৰী অৱদান ৰাখি থৈ গৈছে। উচ্চ শিক্ষা নাথাকিলেও সম্পূৰ্ণ নিজ প্ৰচেষ্টাৰে তেওঁ গণিতৰ বিভিন্ন শাখাত বহুতো নতুন উপপাদ্য সৃষ্টি কৰে। তেওঁৰ টোকাবহী বা ডায়েৰীত পৰৱৰ্তী সময়ত অনেক নতুন সমাধান পোৱা গৈছে। ১৯২০ চনৰ ২৬ এপ্ৰিলত তেওঁৰ মৃত্যু হয়। 
তেওঁ লাণ্ডাউ ৰামানুজন ধ্ৰুবক, মক থিতা ফাংছন, ৰামানুজন কনজেকছাৰ, ৰামানুজন প্ৰাইম, ৰামানুজন ছোল্ডনাৰ ধ্ৰুবক, ৰামানুজন থিতা ফাংছন, ৰামানুজনৰ সমষ্টি, ৰামানুজন আইডেনটিটি আদিৰ বাবে জনাজাত। ৩১ বছৰ বয়সত ১৯১৮ চনত ৰামানুজনক ’ৰয়েল চছাইটি’ৰ ফেলোশিপ প্ৰদান কৰা হয় আৰু সেই একে বছৰতে, গণিতশাস্ত্ৰলৈ তেওঁ আগবঢ়োৱা অৱদানৰ স্বীকৃতি স্বৰূপে তেওঁক ট্ৰিনিটি কলেজৰ ফেলো হিছাপে সন্মানিত কৰা হয়।

উদযাপন
২০১২ চনৰ পৰা ভাৰতত প্ৰতি বছৰে ২২ ডিচেম্বৰ দিনটো ৰাষ্ট্ৰীয় গণিত দিৱস পালন কৰি অহা হৈছে। এই দিনটোত বিভিন্ন শৈক্ষিক প্ৰতিষ্ঠান সমূহত গণিত সম্পৰ্কীয় বিভিন্ন অনুষ্ঠান অনুষ্ঠিত কৰা হয়। ২০১৭ চনত এই দিনটোতেই অন্ধ্ৰ প্ৰদেশৰ চিত্তোৰৰ কুপ্পামত ৰামানুজন গণিত উদ্যান উদ্বোধন কৰে হৈছিল।... "         "  ,    ,  , 

ঐনিতম (মিচিং  ) অসমৰ মিচিং জনগোষ্ঠীৰ পৰম্পৰাগত গীত। ঐনিতমৰ অৰ্থ প্ৰিয় জনৰ গীত। এই শ্ৰেণীৰ গীত মিচিংসকলৰ এক প্ৰমুখ লোকগীত শৈলী হিচাপে বিবেচিত হৈছে। ঐনিতমসমূহত সাধাৰণতে প্ৰেমৰ ভাৱ প্ৰতিস্ফূত হৈ উঠে।

 নামৰ অৰ্থ 
মিচিং ভাষাত ঐনিতম শব্দৰ অৰ্থ প্ৰিয় জনৰ গীত।  

 মিচিং সমাজত 
মিচিংসকলৰ অনেক শ্ৰেণীৰ লোকগীত আছে, যেনে আবাং, কাবাং, বিৰিগ, লুপ', ঐনিতম আদি। মিচিং লোকসকলৰ অন্যান্য লোকগীতৰ তুলনাত পিচে, ঐনিতমে অধিক জনপ্ৰিয়তা লাভ কৰিবলৈ সক্ষম হৈছে। মিচিং লোকগীতক ভাগ কৰাৰ আন এক বিধি হল এনেধৰণৰ ধাৰ্মিক আবাং, ঐনিতম, কাবান, কনিনাম আৰু মমান। ঐনিতম প্ৰেমৰ গীত, কাবান দুখৰ গীত, কনিনাম নিচুকণি গীত আদি।

অতীতত কাবান গীতৰ জনপ্ৰিয়তা পৰিলক্ষিত হৈছিল, পিচে বৰ্তমানত সেই স্থান ঐনিতমে দখল কৰিছে।

মিচিংসকলে ৰ দৰে পৰ্বত ঐনিতমৰ সুৰত নৃত্য কৰে।

 চাৰিত্ৰিক দিশ 
ঐনিতমক প্ৰেমৰ গীত বুলিব পাৰি।  প্ৰকৃতিসম্বন্ধীয় লিখনশৈলী আৰু চৈত্ৰিক চিহ্ন ব্যৱহাৰে ঐনিতমৰ বিহুৰ সৈতে সাদৃশ্য প্ৰকট কৰে।

ঐনিতমৰ এক উদাহৰণ,

লঙে মিক্সি দিনামদেম

আপঙেপে তিলাংকা

য়ুমে মিক্সি দেনামদেম

কেৰাচিনপে ৰম্লাংকা

মুথৈয়া ভণিতা  এগৰাকী ভাৰতীয় ইলেকট্ৰনিক্স চিষ্টেম অভিযন্তা। তেওঁ ভাৰতীয় মহাকাশ গৱেষণা সংস্থাৰ এগৰাকী বিজ্ঞানী। তেওঁ ভাৰতীয় মহাকাশ গৱেষণা সংস্থাৰে অধীনৰ কেইবাটাও কৃত্ৰিম উপগ্ৰহৰ প্ৰকল্পক নেতৃত্ব বহন কৰিছে। তেওঁ  পিছত ভাৰতৰ দ্বিতীয়টো চন্দ্ৰ অভিযান চন্দ্ৰযান২ৰ প্ৰকল্প সঞ্চালক আছিল।

প্ৰাৰম্ভিক জীৱন আৰু শিক্ষা
ভাৰতৰ তামিলনাডু ৰাজ্যৰ ৰাজধানী চেন্নাইত মুথৈয়া ভণিতাৰ জন্ম হৈছিল। তেওঁ প্ৰথমতে এগৰাকী ডিজাইন অভিযন্তা হিচাপে প্ৰশিক্ষিত হৈছিল। তেওঁ কলেজ অফ ইঞ্জিনিয়াৰিং, গুইণ্ডেৰ পৰা অভিযান্ত্ৰিক বিভাগৰ স্নাতক ডিগ্ৰী লাভ কৰিছিল।

কৰ্ম জীৱন
মুথৈয়া ভণিতা তিনি দশক জুৰি ভাৰতীয় মহাকাশ গৱেষণা সংস্থাৰ লগত জড়িত হৈ আছে। তেওঁ ইছৰোত এগৰাকী কণিষ্ঠ অভিযন্তা হিচাপে যোগদান কৰিছিল আৰু বিভিন্ন হাৰ্ডৱেৰ পৰীক্ষণ আৰু উন্নয়নৰ লগত জড়িত আছিল। তেওঁৰ কৰ্মনিষ্ঠাৰ বলত পিছলৈ ব্যৱস্থাপকৰ পদ লাভ কৰে আৰু ইছৰো কৃত্ৰিম উপগ্ৰহ কেন্দ্ৰৰ টেলিকমাণ্ড ডিভিছন আৰু ডিজিটেল চিষ্টেম গোটক নেতৃত্ব প্ৰদান কৰে। বিভিন্ন কৃত্ৰিম উপগ্ৰহ যেনে  কাৰ্টছেট১, অচেনছেট২ আৰু মেঘা ট্ৰপিকছ প্ৰকল্পৰ তেওঁ উপসঞ্চালক আছিল। ইয়াত তেওঁ ডেটা অপাৰেচনৰ বাবে দায়িত্বশীল আছিল। তেওঁ ২০১৩ চনৰ মংগল গ্ৰহলৈ ভাৰতৰ প্ৰথম অভিযান মংগলযানৰ লগতো জড়িত আছিল।

]
মুথৈয়া ভণিতায়ে চন্দ্ৰলৈ ভাৰতৰ দ্বিতীয় অভিযান চন্দ্ৰযান২লৈ সহযোগী সঞ্চালক পদৰ পৰা সঞ্চালক পদলৈ পদোন্নতি লাভ কৰিছিল। তেওঁ ভাৰতীয় মহাকাশ গৱেষণা সংস্থাৰ আন্তঃগ্ৰহ মিছনৰ নেতৃত্ব দিয়া প্ৰথম গৰাকী ভাৰতীয় বিজ্ঞানী। তদুপৰি তেওঁ ইছৰোৰ প্ৰথম মহিলা প্ৰকল্প সঞ্চালক। চন্দ্ৰযান১ৰ সঞ্চালক ডঃ মাইলস্বামী আন্নাদুৰাইয়ে তেওঁৰ ডেটা হেণ্ডেলিঙ, টীম মেনেজমেণ্ট আৰু সমস্যা সমাধান কৰিব পৰা দক্ষতাৰ বাবে এই পদবীৰ বাবে উপযুক্ত বুলিছিল আৰু এই পদবী গ্ৰহণ কৰিবলৈ তেওঁক মান্তি কৰাইছিল। ২০১৯ চনৰ ২২ জুলাই তাৰিখে সফল ভাবে চন্দ্ৰযান২ উৎক্ষেপন কৰা হৈছিল।

বঁটা আৰু সন্মান
মুথৈয়া ভণিতায়ে ২০০৬ চনত এষ্ট্ৰনমিকেল ছচাইটি অফ ইণ্ডিয়াৰ শ্ৰেষ্ঠ মহিলা বিজ্ঞানী বঁটা লাভ কৰিছিল। ২০১৯ চনত তেওঁক নেচাৰ পত্ৰিকায়ে দৃষ্টিগোচৰ কৰিবলগীয়া পাঁচগৰাকী বিজ্ঞানীৰ অন্যতম বুলি অভিহিত কৰিছে।

শংকৰদেৱ ৰচিত কীৰ্তন ঘোষা পুথিখন এখন সংকলন পুথি আৰু ই শংকৰদেৱৰ মৃত্যুৰ পিছত সংকলয়িত হৈছিল৷ শংকৰদেৱে ভাগৱত পুৰাণৰ কাহিনীৰ আলমতে তেওঁ সৰহভাগ কীৰ্তন লিখিছিল যদিও  ব্ৰহ্মপুৰাণ, পদ্মপুৰাণ আৰু বৃহন্নাৰদীয় পুৰাণৰ পৰাও তেওঁ তিনিটা খণ্ডৰ কীৰ্তন লিখিছিল৷ কীৰ্তনৰ প্ৰতিটো খণ্ডত বেলেগ বেলেগ কাহিনীৰ অৱতাৰণা কৰা হৈছে আৰু সেই খণ্ডসমূহ তেওঁ অসমৰ বিভিন্ন ঠাইত বসতি কৰোঁতে ৰচনা কৰা বাবে সিবোৰ য’তে ত’তে সিঁচৰতি হৈ পৰি ৰৈছিল৷ গুৰুজনাই শিষ্য মাধবদেৱক কীৰ্তনসমূহ একত্ৰিত কৰাৰ কথা কৈছিল যদিও বিভিন্ন কাৰণত সেই কাম হৈ উঠা নাছিল আৰু জীৱনৰ বিয়লি বেলাত মাধবদেৱৰ আজ্ঞামতে তেওঁৰ শিষ্য আৰু ভাগিনীয়েক ৰামচৰণ ঠাকুৰে কীৰ্তন ঘোষা পুথিখন সংকলন কৰে৷
গুৰুৰ আজ্ঞা
শংকৰদেৱে বিভিন্ন কাৰণত বিভিন্ন সময়ত বিভিন্ন ঠাইত থাকিবলগীয়া হৈছিল আৰু য’তে আছিল ত’তে গীত পদ ঘোষা কীৰ্তন আদি ৰচনা কৰিছিল৷ শংকৰদেৱে তেওঁৰ জীৱন কালত এই লেখাসমূহ আৰু কীৰ্তনসমূহ একত্ৰিত কৰি সংকলন কৰিব পৰা নাছিল৷ সেয়ে এই কামৰ ভাৰ দিছিল মাধবদেৱক৷ 
মাধবদেৱৰ জীৱনৰ বিয়লিবেলাত কোচবিহাৰত থকা সময়ত তেওঁৰ ভগ্নী উৰ্বশীয়ে পুত্ৰ ৰামচৰণক ক’লে,
সেই কথাত হৰিচৰণৰ সৈতে ৰামচৰণ গ’ল মোমায়েক মাধবদেৱক সাক্ষাৎ কৰিবলৈ৷ কলয়া পথাৰত গুৰুজনা ধৰ্মকথা আলোচনা কৰি থাকোঁতে দুয়ো গৈ দেখা কৰে৷ মাধবদেৱৰ বাৰ্দ্ধক্য অৱস্থালৈ চাই আৰু মাধবদেৱৰ অনুৰোধত তেওঁৰ আলধৰা হিচাপে তাতেই ৰামচৰণ থাকি যায়৷  পিছত ৰামচৰণকে চাউল ভোজনী দি ৰান্ধনিৰ দায়িত্ব দিয়া হয়৷ 
কথাপ্ৰসঙ্গত এদিন মাধবদেৱে ভাগিন ৰামচৰণক ক’লে, যে গুৰু শংকৰদেৱে মোক তেওঁৰ কীৰ্তনসমূহ একত্ৰিত কৰিবলৈ কৈছিল যদিও সেই কাম কৰাটো সম্ভৱ হোৱা নাই৷ এতেকে, তুমিয়েই মোৰ হৈ এই কাম কৰা৷ কথা গুৰুচৰিতত আছে,মাধবদেৱৰ আজ্ঞা পাই ৰামচৰণ ঠাকুৰে কীৰ্তনৰ খণ্ডসমূহ একত্ৰিত কৰাৰ কামত লাগি গ’ল৷

ৰামচৰণৰ প্ৰচেষ্টা
দৈত্যাৰী ঠাকুৰ ৰচিত চৰিত পুথিত আছে, 

ক’তো আছে হাজো দক্ষিণ কূলত
কতো বৰনগৰত
কতো বৰপেটা আসাম ৰাজ্যত
কতোহো কালজাৰত৷ 

মোমায়েকৰ আজ্ঞামতে ৰামচৰণ ঠাকুৰে কীৰ্তন ঘোষাৰ খণ্ডসমূহ সংগ্ৰহৰ কামত উঠিপৰি লাগিল৷ প্ৰায় এবছৰ কাল বিভিন্ন ঠাইত ঘূৰি ঘূৰি তেওঁ কীৰ্তনৰ খণ্ডসমূহ একত্ৰিত কৰিলে আৰু কোচবিহাৰলৈ উভতি আহিল৷ মোমায়েকক সাক্ষাৎ কৰি সেৱা কৰাৰ পিছত মাধবদেৱে কুশল বাতৰি লৈ কীৰ্তনৰ কথা সুধিলে৷ কথা গুৰুচৰিতত আছে,
পুথিখন গোটাই থৈ অকলে আনিব নোৱাৰি চাৰিজন ভকতসহিতে গৈ চাৰিদিন পাছত পুনৰ মাধবদেৱৰ ওচৰত পুথিখন নিবেদন কৰিলে৷ মাধবদেৱে পুথিখন পাই আনন্দত উত্ৰাৱল হ’ল৷ 

দেখি পুথিখান আনন্দিত মন
তাৱক্ষণে উঠিলন্ত
শিৰৰ উপৰে পুথিখান ধৰি
আনন্দতে নাচিলন্ত৷

গুৰুবাক্য ৰাখিব পৰাৰ আনন্দিত হৈ মাধবদেৱে পুথিখন মেলি চাই, “য’ত যি থ’ব লাগিছিল সেইমতে থোৱা দেখি’’ পুথিখন চাৰিজন ভকতক চাৰিভাগ কৰি লিখি উলিয়াবলৈ উপদেশ দিলে৷ সেইমতে চাৰিজন ভকতে আঠদিনত কীৰ্তন পুথিখনৰ সংকলন কৰি উলিয়ালে৷ উল্লেখযোগ্য যে সাঁচিপতীয়া পুথিমতে চতুৰ্বিংশতি অৱতাৰৰ পৰা উৰেষা বৰ্ণনলৈ কীৰ্তন ঘোষা পুথিৰ মূল পাঠ৷ সহস্ৰ নাম বৃত্তান্ত আৰু ঘুনুচা কীৰ্তন পিছতহে সংযোগ কৰা হয়৷ সহস্ৰ নাম বৃত্তান্ত ৰত্নাকৰ কন্দলিৰ ৰচিত আৰু ঘুনুচা কীৰ্তন শ্ৰীধৰ কন্দলিৰ ৰচনা৷

