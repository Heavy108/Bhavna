ডাকিনী  বুলিলে  আৰু  উভয় ধৰ্মতে এক প্ৰকাৰৰ নাৰী আত্মা বা ৰাক্ষসীক বুজা যায়। ডাকিনীৰ ধাৰণাটো প্ৰসংগ আৰু পৰম্পৰাৰ ওপৰত নিৰ্ভৰ কৰি কিছু ভিন্ন হোৱা দেখা যায়। উদাহৰণ স্বৰূপে, প্ৰাচীন হিন্দু গ্ৰন্থ আৰু পূব এছিয়াৰ গুহ্য বৌদ্ধ ধৰ্মত ডাকিনী শব্দটোৱে নৰমাংস আৰুবা অন্যান্য গুৰুত্বপূৰ্ণ অংশ ভক্ষণ কৰা এক ৰাক্ষসী জাতিকে বুজায়। হিন্দু তান্ত্ৰিক সাহিত্যসমূহত সততে ডাকিনীৰ অৰ্থ হৈছে ষষ্ঠ চক্ৰৰ এটা বা মানৱ শৰীৰৰ সাতটা মৌলিক উপাদানৰ (ধাতু) সৈতে জড়িত এগৰাকী দেৱী। 
ইয়াৰ বিপৰীতে নেপালী আৰু তিব্বতীয় বৌদ্ধ ধৰ্মত ডাকিনী বা জ্ঞান ডাকিনী শব্দই উগ্ৰ দেহাৱয়ব ধাৰণ কৰা এক আলোকিত শক্তিৰ নাৰী মূৰ্তি আৰু কিছু পৰিমাণে আধ্যাত্মিক বিকাশযুক্ত মানৱী, এই উভয়কে বুজাব পাৰে। 

পূব এছিয়াৰ বৌদ্ধ পৰম্পৰাত ডাকিনীক বুদ্ধ বৈৰোচনৰ দ্বাৰা ডাইককোটেন বা মহাকালৰ ৰূপত বৌদ্ধ ধৰ্মত অন্তৰ্ভুক্ত কৰি লোৱা হৈছিল আৰু অৱশেষত জাপানত ডাকিনীক ডাকিনিটেন নামৰ এক উপাস্য দেৱীৰ সৈতে একত্ৰিত কৰা হৈছিল। কৃষিকাৰ্যৰ স্থানীয় দেৱতা ইনাৰীৰ সৈতে একত্ৰিত হোৱাৰ পিছত ডাকিনিটেন ইনাৰীৰ সৈতে সম্পৰ্ক থকা কিটচ্‌নে অৰ্থাৎ শিয়ালৰ প্ৰতীকৰ সৈতে জড়িত হৈ পৰে। 

হিন্দুধৰ্মত ডাকিনী



হিন্দু পুৰাণসমূহৰ কোনো কোনো ভাগত ডাকিনীসমূহক দেৱী কালীৰ সহচৰী তথা মাংসাহাৰী পিশাচী বুলি কোৱা হৈছে। উদাহৰণস্বৰূপে, শিৱ পুৰাণত (২.২.৩৩) উল্লেখ কৰা হৈছে যে দক্ষ প্ৰজাপতিৰ শাস্তি দিবলৈ ৰাওনা হওঁতে বীৰভদ্ৰ আৰু মহাকালীৰ সহচৰী হিচাপে নৱদুৰ্গাৰ লগতে ডাকিনী আৰু শাকিনী (শাখিনী), ভূত, প্ৰমথ, গুহ্যক, কুষ্মাণ্ড, চাতক, ৰাক্ষস, ভৈৰৱ আৰু ক্ষেত্ৰপালসকললো গৈছিল। ব্ৰহ্মাণ্ড পুৰাণৰ (৩.৪১.৩০), বৰ্ণনা অনুসৰি কৈলাস পৰ্বতত  শিৱৰ গণসকলৰ সৈতে ডাকিনীসকলকো দেখা পাইছিল।

ভাগৱত পুৰাণৰ (১০.০৬.২৭২৯) মতে, শিশু কৃষ্ণই  বধ কৰাৰ পিছত তেওঁৰ ভৱিষ্যত সুৰক্ষাৰ বাবে বৃন্দাবনৰ গোপিনীসকলে কিছু লোকাচাৰৰ আয়োজন কৰে। তেওঁলোকে ডাকিনী, ভূত, কুষ্মাণ্ড, মাতৃকা, অপস্মৰ আদিক বিষ্ণুৰ নামত দূৰতে বিদূৰ হবলৈ কয়।

অন্য শাস্ত্ৰসমূহত ডাকিনীক এগৰাকী দেৱীৰ নাম হিচাপে ব্যৱহাৰ কৰা হৈছে। ললিতা বা ত্ৰিপুৰাসুন্দৰীৰ বিষয়ে বৰ্ণনা থকা ব্ৰহ্মাণ্ড পুৰাণৰ ললিতোপাখ্যান খণ্ডৰ মতে ডাকিনী হৈছে ললিতাৰ এগৰাকী সেনানায়িকা বৰাহী বা দণ্ডনাথাৰ ৰথৰ এগৰাকী ৰখীয়া দেৱী।

ধাতুনাথা বুলি পৰিচিতা সাতগৰাকী দেৱী হৈছে যক্ষিণী, শঙ্খিনী, লকিনী, হাকিনী, শাকিনী, ডাকিনী আৰু এই আটাইকেইগৰাকীৰ একীভূত ৰূপ হাকিনী। সকলো জীৱ আৰু জগতক ভক্ষণ কৰিবৰ বাবে তেওঁলোক সৰ্বদা সাজু হৈ থাকে। তেওঁলোকে শত্ৰুৰ শৰীৰত নিহিত সাতবিধ ধাতু ক্ৰমে ৰক্ত, চৰ্ম, মজ্জা, মেদ, অস্থি, মেৰু আৰু বীৰ্য্য ভক্ষণ তথা পান কৰে। তেওঁলোকে অনিমা অৰ্থাৎ ক্ষুদ্ৰকায় হব পৰা গুণকে ধৰি অষ্টসিদ্ধি প্ৰদান কৰে। তেওঁলোক ছলনা, হত্যা, পক্ষাঘাত, আঘাত, ভক্ষণ আৰু দুষ্ট দৈত্যৰ নিধনত সিদ্ধহস্ত। সন্ত লোকৰ সকলো বিঘিনি এওঁলোকে দূৰ কৰিব পাৰে। শৰীৰৰ সকলো ধাতুতে বিদ্যমান হোৱাৰ হেতুকে তেওঁলোকক ধাতুনাথা নামেৰে জনা যায়।



দেৱী কুব্জিকাৰ উপাসনা পদ্ধতিৰ বিষয়ে বৰ্ণনা থকা অগ্নি পুৰাণৰ এটা অধ্যায়ত ডাকিনী, ৰাকিনী, কাকিনী, শাকিনী আৰু যক্ষিনীক উত্তৰপূব দিশৰ পৰা আৰম্ভ কৰি ছয় দিশে পূজা কৰাৰ নিৰ্দেশনা দিয়া হৈছে।

তান্ত্ৰিক সাহিত্যত ডাকিনীক সততে মানৱ শৰীৰৰ সপ্তধাতু বা ছয় চক্ৰৰ সৈতে যুক্ত কৰা হৈছে। কুব্জিকামাতা তন্ত্ৰত সাতগৰাকী  যথাক্ৰমে কুসুমমালিনী, যক্ষিনী, শঙ্খিনী, কাকিনী, লাকিনী, ৰাকিনী আৰু ডাকিনীক সাধকক প্ৰতীকীভাৱে নিজৰ বীৰ্য্য, অস্থি, মেৰু, মেদ, ৰক্ত আৰু চৰ্ম অৰ্পণ কৰিবলৈ কোৱা হৈছে। প্ৰায় একেধৰণৰ তালিকা শ্ৰীমতোত্তৰ তন্ত্ৰতো পোৱা যায়। ইয়াত উল্লিখিত দেৱীসকল হৈছে ডাকিনী, ৰাকিনী, লাকিনী, কাকিনী, শাকিনী, হাকিনী, য়াকিনী আৰু কুসুমা। কুব্জিকামাতা তন্ত্ৰৰ আন এক অধ্যায়ত ছয় চক্ৰৰ সৈতে জড়িত ছগৰাকী দেৱীৰ দুখন তালিকা দিয়া হৈছে। তাৰে এখনত অজ্ঞাৰ পৰা আৰম্ভ কৰি মূলাধাৰলৈকে ছয় চক্ৰৰ সৃজনীশীল উত্তৰ দিশটো সূচোৱা হৈছে। দ্বিতীয় তালিকাত ধ্বংসাত্মক দক্ষিণ দিশটোৰ কথা কোৱা হৈছে।

পৰৱৰ্তী কালৰ তান্ত্ৰিক সাহিত্য যেনে ৰূদ্ৰায়মালা তন্ত্ৰত ডাকিনী, ৰাকিনী, লাকিনী, কাকিনী, শাকিনী আৰু হাকিনীক ছয় চক্ৰ, ধাতু, পঞ্চমহাভূত আৰু মনৰ সৈতে চিহ্নিত কৰা হৈছে।

বৌদ্ধধৰ্মত ডাকিনী
মাংসাহাৰী ডাকিনী
লঙ্কাৱতাৰ সূত্ৰৰ এটা অধ্যায়ত মাংসাহাৰৰ সমালোচনা কৰি গৌতম বুদ্ধই ডাক আৰু ডাকিনীলৈ আঙুলিয়াই তেওঁলোকক এক সিংহিনী আৰু এক মনুষ্যৰ মিলনৰ ফলত জন্ম লোৱা মাংসভোজী ৰজা কল্মশ্বাপদৰ নৰমাংসৰ ভয়ানক খাদক বুলি অভিহিত কৰিছে।

পূব এছিয়াৰ বৌদ্ধধৰ্ম অনুযায়ী উগ্ৰৰূপী দেৱতা মহাকালৰ সৈতে ডাকিনীসকলৰ সম্পৰ্ক দেখুওৱা হৈছে। তাঙ ৰাজবংশৰ সময়ৰ য়ি জিঙে ৰচনা কৰা মহাভৈৰৱ তন্ত্ৰ বা বৈৰোচনভীষমবুদ্ধি সূত্ৰত এই বিষয়ে বৰ্ণনা পোৱা যায়। এই আখ্যান অনুসৰি, বৈৰোচন বুদ্ধই মহাকালৰ ৰূপ লৈ ডাকিনীসকলক আহ্বান কৰে আৰু নৰমাংস পৰিত্যাগ কৰিলেহে মুক্তি দিয়াৰ চৰ্ত ৰাখি তেওঁলোকক উদৰস্থ কৰে। ডাকিনীসকলে অভিযোগ কৰে যে এনে কৰিলে তেওঁলোক ক্ষুধাৰ্ত হৈ পৰিব। তেতিয়া মহাকালে তেওঁলোকক মৃত ব্যক্তিৰ গুৰুত্বপূৰ্ণ গুণসমূহ  ভক্ষণ কৰিবলৈ কৰিবলৈ অনুমতি দিয়াৰ লগতে এজন ব্যক্তিৰ মৃত্যুৰ বিষয়ে ছমাহৰ আগতেই জ্ঞান হোৱাৰ শিক্ষা দিয়ে।

জাপানী বৌদ্ধধৰ্ম
নৱম শতিকাৰ আৰম্ভণিতে (হেইয়ান যুগ) জাপানত পূব এছিয়াৰ গুহ্য বৌদ্ধধৰ্মৰ সূচনা হোৱাৰ লগে লগে দেশখনলৈ ডাকিনীৰ চিত্ৰখনৰো প্ৰৱেশ ঘটে। সিংগন বৌদ্ধধৰ্মৰ দুটা মণ্ডলৰ অন্যতম গৰ্ভকোষধাতু মণ্ডলত যমৰ ৰাজসভাত দক্ষিণ দিশে  আৰু অন্যান্য দেৱদেৱীৰ লগতে তিনিগৰাকী ডাকিনীক উপস্থাপন কৰা হয়। তেওঁলোকৰ দেহ অৰ্ধনগ্ন আৰু তেওঁলোক এটা মৃতদেহৰ কাষত গোলাকাৰ পাটীত আসন গ্ৰহণ কৰে।  ইয়াৰে এগৰাকীয়ে নৰদেহৰ হাত আৰু ভৰি ভক্ষণ কৰি থকাৰ লগতে দুগৰাকীয়ে হাতত কপালা (লাওখোলা) ধাৰণ কৰে। ইয়াৰে এগৰাকীয়ে বাওঁ‌হাতত দা ধাৰণ কৰি থাকে। এই মণ্ডলত চিত্ৰিত কৰা ডাকিনীসকল তিব্বতীয় বৌদ্ধধৰ্মৰ জ্ঞানস্বৰূপা ডাকিনীতকৈ হিন্দু আৰু পৌৰাণিক বৌদ্ধ শাস্ত্ৰসমূহৰ বৰ্ণনাৰ সৈতে ৰজিতা খায়।

মাধুৰীমা চৌধুৰী  অসমৰ এগৰাকী অভিনয় শিল্পী আৰু নৃত্য পটীয়সী। তেওঁ বহুকেইখন অসমীয়া কথাছবি, ভিচিডি আৰু ধাৰাবাহিকত অভিনয় কৰিছে। তেওঁ দূৰদৰ্শণ কেন্দ্ৰ গুৱাহাটীৰ এগৰাকী ঘোষিকা হিচাপেও কৰ্মৰত আছিল। চৌধুৰী আছিল অসমৰ লতাশিল বিহুতলীৰ প্ৰথমগৰাকী বিহুৰাণী।

প্ৰাৰম্ভিক জীৱন
মাধুৰীমা চৌধুৰীৰ জন্ম হয় যোৰহাটত। তেওঁৰ পিতৃ ধৰ্মকান্ত মহন্ত হৰ্ডিঙৰ ব্যৱসায় কৰা অসমৰ প্ৰথমগৰাকী ব্যক্তি আছিল। তেওঁৰ মাতৃৰ নাম ইন্দুপ্ৰভা মহন্ত। চৌধুৰীৰ বয়স এবছৰমান হওঁতেই তেওঁলোক গুৱাহাটীৰ শিলপুখুৰীলৈ আহে আৰু তাতেই থাকিবলৈ লয়। সৰুতেই পিতৃৰ পৰা সত্ৰীয়া নৃত্যৰ আদিপাঠ শিকা চৌধুৰীয়ে পৰৱৰ্তী সময়ত গুৱাহাটীত ৰসেশ্বৰ শইকীয়া বৰবায়নৰ তত্ত্বাৱধানত সত্ৰীয়া নৃত্যৰ দীক্ষা গ্ৰহণ কৰে। পিছলৈ তেওঁ বিহু নৃত্যৰ প্ৰতি আকৰ্ষিত হয়।

অভিনয় জীৱন
চৌধুৰীয়ে ১৯৭৯ চনত মুক্তিলাভ কৰা  পৰিচালিত মন প্ৰজাপতি চলচ্চিত্ৰৰ জৰিয়তে অসমীয়া ছবিজগতত খোজ পেলায়। এই ছবিখনত তেওঁৰ মুখত কোনো সংলাপ নাছিল আৰু ইয়াত তেওঁ এটা মাত্ৰ নৃত্যৰ দৃশ্যত অভিনয় কৰিছিল। সেই সময়ত তেওঁ বিদ্যালয়ৰ ছাত্ৰী আছিল। অষ্টমমান শ্ৰেণীত পঢ়ি থাকোঁতে তেওঁ নিজৰ দ্বিতীয়খন ছবি আনোৱাৰ হুছেইন পৰিচালিত শ্ৰী শ্ৰী মা কামাখ্যাত দেৱী কামাখ্যা আৰু পাৰ্বতীৰ চৰিত্ৰত অভিনয় কৰিছিল। হাইস্কুল শিক্ষান্ত পৰীক্ষাত উত্তীৰ্ণ হৈ প্ৰৱেশিকা শ্ৰেণীত নামভৰ্তি কৰিয়েই চৌধুৰী বিবাহপাশত আৱদ্ধ হয়। বিবাহৰ পিছত তেওঁ অভিনয় কৰা প্ৰথমখন ছবি আছিল মৃদুল গুপ্তাৰ কৃষ্ণচূড়া। ইয়াৰ পিছত তেওঁ , , ডক্তৰ বেজবৰুৱা ২ বহুকেইখন অসমীয়া চলচ্চিত্ৰ, দূৰদৰ্শণ ধাৰাবাহিক আৰু ভিচিডিত অভিনয় কৰে।  সূৰুযমুখীৰ স্বপ্ন শীৰ্ষক উপন্যাসৰ আধাৰত নিৰ্মিত একে নামৰ ধাৰাবাহিকত কপাহী নামৰ চৰিত্ৰত আৰু তৌফিক ৰহমান পৰিচালিত নিশাৰ নায়কত অভিনয় কৰি তেওঁ শ্ৰেষ্ঠ অভিনেত্ৰীৰ সন্মান লাভ কৰিছিল।

নৃত্য পটীয়সী হিচাপে
মাধুৰীমা চৌধুৰী শৈশৱৰে পৰা নৃত্যৰ সৈতে জড়িত আছিল। তেওঁ কৃষ্ণ নৃত্য পৰিৱেশন কৰিছিল। প্ৰথমাৱস্থাত তেওঁ  ওচৰত আৰু পিছলৈ  ওচৰত সত্ৰীয়া নৃত্যৰ দীক্ষা গ্ৰহণ কৰে। তেওঁ আছিল লতাশিল বিহুতলীৰ বিহুৰাণীৰ (১৯৭৯) খিতাপ লাভ কৰা প্ৰথমগৰাকী বিহু নাচনী। তেওঁ  ওচৰত  দীক্ষা গ্ৰহণ কৰিছিল। 

ব্যক্তিগত জীৱন
হাইস্কুল শিক্ষান্ত পৰীক্ষাত উত্তীৰ্ণ হৈ সন্দিকৈ ছোৱালী মহাবিদ্যালয়ত নামভৰ্তি কৰিয়েই মাধুৰীমা চৌধুৰী পৰেশ চৌধুৰীৰ সৈতে বিবাহপাশত আবদ্ধ হয়। তেওঁলোকৰ এজন পুত্ৰ আৰু এগৰাকী কন্যা সন্তান আছে। 

কিনছে স্কেলক; বিপৰীতকামীসমকামী নিৰ্ধাৰণৰ স্কেল বুলিও কোৱা হয়। এজন মানুহৰ অভিজ্ঞতা অথবা প্ৰতিক্ৰিয়াৰ ওপৰত ভিত্তি কৰি যৌন অভিমুখিতা ব্যাখ্যা সংক্ৰান্ত গৱেষণাত ইয়াৰ ব্যৱহাৰ হয়। এই স্কেলত ০ৰ পৰা ৬ পৰ্যন্ত মাপ থাকে। ০ মানে হৈছে, সম্পূৰ্ণভাৱে বিপৰীতকামী, আৰু ৬ মানে হৈছে, সম্পূৰ্ণভাৱে সমকামী। ইয়াৰোপৰি এক্স নামক আৰু এটা দাগ যুক্ত কৰা হয়; যাৰ অৰ্থ হৈছে কোনো যৌন সম্পৰ্ক নথকা। এই প্ৰতিবেদনসমূহ প্ৰথমে আলফ্ৰেড কিনছে, ৱাৰ্ডেল পমেৰয় আৰু অন্যান্যই চেক্সুৱেল বিহেভিয়াৰ ইন দ্য হিউমেন মেল (১৯৪৮) ত প্ৰকাশ কৰিছিল আৰু ইয়াৰ পৰিপূৰক গ্ৰন্থ চেক্সুৱেল বিহেভিয়াৰ ইন দ্য হিউমেন ফিমেল (১৯৫৩)তো ইয়াৰ বিশিষ্টতা প্ৰকাশ হৈছিল।

ইতিহাস
কিনছে স্কেলৰ প্ৰতিষ্ঠাতা আলফ্ৰেড কিনছেক যৌন বিপ্লবৰ জনক বুলিও কোৱা হয়। তেখেতৰ মতে যৌনতাৰ কেনভাচ কেৱলমাত্ৰ সমকামিতা বা বিপৰীতকামিতা অংশতেই বিভক্ত হৈ নাথাকে, বিপৰীতে তেওঁ বিশ্বাস কৰিছিল যে যৌনতাৰ তাৰল্য ধৰ্ম আছে; যি সময়ে সময়ে পৰিৱৰ্তন হৈ থাকিব পাৰে।

সমাজসাংস্কৃতিক কোনো পৰিসীমা ব্যৱহাৰ কৰাৰ পৰিৱৰ্তে কিনছে প্ৰত্যেক স্বতন্ত্ৰ ব্যক্তিৰ বাবে ভিন ভিন স্কেলৰ মাপ ব্যৱহাৰ কৰিব বিছাৰিছিল। ৩০টা বেলেগ বেলেগ ঘটনাৰ বাবে কিনছেৰ প্ৰথম স্কেলত ৩০টা মাপকাঠি আছিল। পিছলৈ তেওঁ এই স্কেলক কেৱল ৭টা মাপত সীমাবদ্ধ কৰে। তেওঁ এই সম্পৰ্কীয় গৱেষণাৰ বাবে ৮০০০০তকৈ বেছি সাক্ষাৎকাৰ লৈছিল।

এই স্কেলৰ মাপৰ বাবে তেওঁ লিখিছিল

ইন্দ্ৰপাল দশম শতিকাৰ পাল বংশৰ এগৰাকী ৰজা। ইন্দ্ৰপালৰ পিতৃ আছিল পুৰন্দৰপাল। কিন্তু পিতামহ ৰত্নপালৰ জীৱিত অৱস্থাতে পিতৃৰ মৃত্যু হোৱাত পিতামহৰ পাছতে কামৰূপৰ ৰাজপাটত উঠে। ইন্দ্ৰপালে ৰাষ্ট্ৰকূট ৰাজকুমাৰী ৰাজ্যদেৱীক বিয়া কৰাইছিল। ড. নিৰোদ বৰুৱা, ড. সুৰজিত বৰুৱা (২০০৭), স্নাতক মহলাৰ অসমৰ ইতিহাস, কে. এম. পাব্‌লিছিং, দ্বিতীয় প্ৰকাশ. পৃষ্ঠা ১২৯১৩০  তেখেতে প্ৰায় ২৫ বছৰ ৰাজত্ব কৰিছিল। এইখিনি সময়ত তেখেতে ৰাজ্যৰ সীমাৰ ভালেখিনি বিস্তাৰ কৰিছিল। মৃত্যুৰ সময় আনুমানিক ৯৯০ খ্ৰীষ্টাব্দ।বৰ্মন, শিৱনাথ (২০০০). অসমীয়া জীৱনী অভিধান. চফিয়া প্ৰেছ এণ্ড পাব্লিচাৰ্ছ প্ৰা লি, গুৱাহাটী

ইন্দ্ৰপালে ৰাজত্বৰ অষ্টম বছৰত গুৱাহাটী তাম্ৰ শাসনৰ জৰিয়তে হপিয়মা বিষয়ৰ অন্তৰ্গত কাচীপাটকত ৯উত্তৰ কুলত) আৰু ৰাজত্বৰ একবিংশ বৰ্ষত গুৱাকুছি তাম্ৰ শাসনৰ জৰিয়তে মান্দি বিষয়ৰ অন্তৰ্গত পণ্ডৰীত (উত্তৰ কুলত) ব্ৰাহ্মণক মাটি দান কৰিছিল। এই দুই তাম্ৰলিপি বৰ্তমানৰ গুৱাহাটীৰ পাতিদৰং মৌজা আৰু নলবাৰীৰ গুৱাকুছি গাঁৱত পোৱা গৈছে।। ড. নিৰোদ বৰুৱা, ড. সুৰজিত বৰুৱা (২০০৭), স্নাতক মহলাৰ অসমৰ ইতিহাস, কে. এম. পাব্‌লিছিং, দ্বিতীয় প্ৰকাশ. পৃষ্ঠা ৩৮৯

যমুনেশ্বৰী খাটনিয়াৰক  (১৮৯৯১৯২৪) অসমীয়া সাহিত্যৰ ৰমন্যাসিক যুগৰ প্ৰথম গৰাকী মহিলা কবি হিচাবে আখ্যা দিয়া হয়। 

চমু জীৱনী
১৮৯৯ চনত গোলাঘাট নগৰত জন্ম গ্ৰহণ কৰা তেখেতৰ পিতৃ আছিল ভদৰাম শইকীয়াআৰু ভাতৃ প্ৰখ্যাত নাট্যকাৰ অভিনেতা সুৰেন্দ্ৰ নাথ শইকীয়া। ঘৰৰ পৰাই পঢ়াশুনা আৰম্ভ কৰি মাধ্যমিক পৰ্য্যন্ত শিক্ষা সমাপ্ত কৰাৰ পিছত যমুনেশ্বৰী দেৱীয়ে ঘৰৰ ওচৰৰে মুদৈজানত বালিকা বিদ্যালয় এখন স্থাপন কৰে আৰু নিজেই তাতে শিক্ষকতা আৰম্ভ কৰে। স্ত্ৰী শিক্ষাৰ বিশেষ সা সুবিধা নথকা সময়ত বালিকা বিদ্যালয় স্থাপনৰ উদাহৰণে তেখেতৰ স্ত্ৰীশিক্ষাৰ প্ৰতি থকা অপৰিসীম আগ্ৰহৰ কথা সূচায়। এইখনেই গোলাঘাট নগৰৰ দ্বিতীয়খন প্ৰাথমিক বিদ্যালয়। ১৯২০ চনত তেখেতে ভৈৰৱ চন্দ্ৰ খাটনিয়াৰৰ সৈতে বিবাহপাশত আৱদ্ধ হয়।

সাহিত্য চৰ্চা
১৯১৯ চনত তেখেতৰ প্ৰথম কবিতাপুথি ‘’ প্ৰকাশ পায়। কলিকতাৰ ‘সাম্য প্ৰেছ’ত এই পুথিখন মুদ্ৰণ কৰা হৈছিল। পুথিখনে সেই সময়ত পাঠক সমাজৰ পৰা যথেষ্ট সমাদৰ লাভ কৰিবলৈ সক্ষম হৈছিল। ‘’, ‘অকণ’, ‘প্ৰভাত’ আদি আলোচনীত তেখেতৰ কবিতা প্ৰায়ে প্ৰকাশিত হৈছিল। মাত্ৰ ২৫ বছৰ বয়সতে অকাল মৃত্যু ঘটা এই সম্ভাৱনাপূৰ্ণ কবি গৰাকীয়ে ‘সাৱিত্ৰী’ আৰু ‘কিংলিয়েৰ’ নামৰ আৰু দুখন কবিতাপুথিৰ পাণ্ডুলিপি প্ৰস্তুত কৰি থৈ গৈছিল। ভগৱানৰ ওপৰত তেখেতৰ অগাধ বিশ্বাস আছিল। ‘শ্ৰীশংকৰদেৱ’, ‘ভিক্ষা’, ‘সুখ’, ‘নিয়া যেন তাক উটাই বুৰাই’ আদি তেওঁৰ উল্লেখযোগ্য কবিতা। ‘সীতা’, ‘দ্ৰৌপদী’, ‘মন্দোদৰী’, ‘জয়মতী’ আদি কবিতাত মহীয়সী নাৰীসকলৰ বন্দনাৰ সৰল আৰু শুৱলা ভাষাৰ প্ৰয়োগ মন কৰিবলগীয়া। শিক্ষাবিদ সাহিত্যিক শৰত চন্দ্ৰ গোস্বামী, ‘আসাম বিলাসিনী’ৰ সেই সময়ৰ সম্পাদক কৃষ্ণকান্ত ভট্টাচাৰ্য্য, ব্ৰিটিছ চৰকাৰৰ প্ৰথম অসমীয়া মন্ত্ৰী ঘনশ্যাম বৰুৱা প্ৰমুখ্যে আন কেইবাজনো বিখ্যাত সাহিত্যিকে তেখেতৰ লিখনীৰ ভূয়সী প্ৰশংসা কৰি থৈ গৈছে। 

শিখৰ ধৱন (জন্ম ৫ অক্টোবৰ ১৯৮৫) ভাৰতৰ এজন আন্তঃৰাষ্ট্ৰীয় ক্ৰিকেটাৰ। তেওঁ এজন বাওঁহতীয়া অপেনাৰ আৰু সোঁহতীয়া অফ ব্ৰেক বলাৰ। ভাৰতৰ জ্যেষ্ঠ দলত খেলাৰ আগেয়ে তেওঁ ভাৰতৰ অনুৰ্দ্ধ১৭ আৰু অনুৰ্দ্ধ১৯ দলৰ হৈ খেলিছিল আৰু ২০০৪ চনৰ আই চি চি অনুৰ্দ্ধ১৯ বিশ্বকাপৰ তেওঁ সৰ্বাধিক ৰাণ সংগ্ৰহকৰোঁতা আছিল। ২০০৪ চনৰ নৱেম্বৰত তেওঁ ৰ হৈ প্ৰথম শ্ৰেণীৰ ক্ৰিকেটত আত্মপ্ৰকাশ কৰে।

২০১০ চনৰ অক্টোবৰত তেওঁ বিশাখাপট্টনমত  বিৰুদ্ধে এদিনীয়া আন্তৰ্জাতিকত আত্মপ্ৰকাশ কৰে। ২০১৩ চনত ম'হালিত একে দলৰ বিৰুদ্ধে তেওঁ টেষ্টত আত্মপ্ৰকাশ কৰে আৰু প্ৰথম টেষ্টত দ্ৰুততম শতৰাণৰ অভিলেখ গঢ়ে। ৮৫ বলত তেওঁ শতৰাণ সম্পূৰ্ণ কৰে আৰু ১৭৪ বলত ১৮৭ ৰাণ কৰি আউট হয়। ২০১৩ চনৰ আই চি চি চেম্পিয়ন্‌ছ ট্ৰফীত তেওঁ সৰ্বাধিক ৰাণ সংগ্ৰহকৰোঁতা হিচাপে পৰিগণিত হয়া আৰু ভাৰতে বিজয় সাব্যস্ত কৰে। ২০১৩ চনৰ আগষ্ট মাহত তেওঁ ভাৰত এ দলৰ হৈ  দলৰ বিৰুদ্ধে প্ৰিটোৰিয়াত ১৫০ বলত ২৪৮ ৰাণৰ ইনিংছ খেলে আৰু ই প্ৰথম শ্ৰেণীৰ ক্ৰিকেটত দ্বিতীয় সৰ্বোচ্চ ব্যক্তিগত স্কৰ। ২০১৪ চনৰ নৱেম্বৰত তেওঁ সবাতোকৈ কম এদিনীয়া খেলত ২,০০০ ৰাণ সম্পূৰ্ণ কৰা ভাৰতীয় হিচাপে পৰিগণিত হয়।


আন্তঃৰাষ্ট্ৰীয় শতৰাণ
ৰাণ শীৰ্ষক স্তম্ভত  চিহ্নই অপৰাজিত (নট আউট) সূচাইছে।
খেল শীৰ্ষক স্তম্ভই তেওঁৰ কেৰিয়াৰৰ খেলৰ ক্ৰমিক নং সূচাইছে।

টেষ্ট শতৰাণ

এদিনীয়া শতৰাণ


উত্তৰ আমেৰিকা (;  বা é; ; ; ; )  সাত মহাদেশ মডেলৰ অন্তৰ্ভুক্ত এখন মহাদেশ। মহাদেশখন পৃথিৱীৰ উত্তৰ আৰু পশ্চিম গোলাৰ্ধত অৱস্থিত। ইয়াৰ উত্তৰত উত্তৰ মহাসাগৰ, পূৱত উত্তৰ আটলাণ্টিক মহাসাগৰ, দক্ষিণপূৱত কেৰিবীয় সাগৰ, আৰু দক্ষিণ আৰু পশ্চিমৰ প্ৰশান্ত মহাসাগৰ অৱস্থিত। ইয়াৰ দক্ষিণপূৱত দক্ষিণ আমেৰিকা মহাদেশে অৱস্থান কৰিছে। উত্তৰ আমেৰিকাৰ মাটিকালি ২,৪৭,০৯,০০০ বৰ্গ কিমি, যি পৃথিৱীপৃষ্ঠৰ প্ৰায় ৪.৮% আৰু ভূভাগৰ ১৬.৫%। ২০০৮ চনৰ পিয়ল অনুসৰি এই মহাদেশৰ জনসংখ্যা হৈছে প্ৰায় ৫২ কোটি। মাটিকালিৰ দিশৰ পৰা উত্তৰ আমেৰিকা এছিয়া আৰু আফ্ৰিকা মহাদেশৰ পাছতে তৃতীয় বৃহত্তম আৰু জনসংখ্যাৰ ফালৰপৰা এছিয়া, আফ্ৰিকা আৰু ইউৰোপৰ পাছতে চতুৰ্থ বৃহত্তম মহাদেশ। উত্তৰ আৰু দক্ষিণ আমেৰিকাক অনেকসময়ত একলগে ও  বুলা হয়। 

 ৰাষ্ট্ৰসমূহ 

অঞ্চলসমূহ
এই অংশত সাৰ্বভৌমত্ব নথকা, কিন্তু ওপৰত উল্লিখিত ৰাষ্ট্ৰসমূহৰ অংশ নোহোৱা অঞ্চলসমূহ অন্তৰ্ভুক্ত কৰা হৈছে। 
পৰাধীন অঞ্চল
আন অঞ্চল

চহৰসমূহ
জনসংখ্যা অনুসৰি উত্তৰ আমেৰিকাৰ বৃহত্তম নগৰসমূহ
মেক্সিকো চহৰ (মেক্সিকো)
নিউয়ৰ্ক (আমেৰিকা যুক্তৰাষ্ট্ৰ)
লচ এঞ্জেলচ (আমেৰিকা যুক্তৰাষ্ট্ৰ)
চেণ্টো ডমিংগো (ডোমেনিকান প্ৰজাতন্ত্ৰ)
চিকাগো (আমেৰিকা যুক্তৰাষ্ট্ৰ)
টৰোণ্টো (কানাডা)
হাভানা (কিউবা)
হিউষ্টন (আমেৰিকা যুক্তৰাষ্ট্ৰ)
মণ্টৰিয়েল (কানাডা)
এক্টেপেক দি মৰেলোচ (মেক্সিকো)


 মেক্সিকো চহৰ
...    . নিউয়ৰ্ক চহৰ
  . লচ এঞ্জেলচ
 চেণ্টো ডমিংগো
   . চিকাগো
       . টৰোণ্টো
  . হাভানা
  . হিউষ্টন
. মণ্টৰিয়েল
  . এক্টেপেক দি মৰেলোচ

শিমলুগুৰি শিৱসাগৰ জিলাৰ নাজিৰা মহকুমাৰ এখন সৰু নগৰ। শিমলুগুৰি নগৰখন দিখৌ নদীৰ পাৰত অৱস্থিত। বুৰঞ্জীয়ে গৰকা গড়গাঁও আৰু চৰাইদেউ নামৰ ঠাই দুখনিৰ মাজত নগৰখন গঢ় লৈ উঠিছে। ওচৰৰ এক বৃহৎ অঞ্চলৰ লোকৰ বাবে শিমলুগুৰি এক বাণিজ্য, শিক্ষা,পৰিৱহন কেন্দ্ৰ। অঞ্চলটোত হিন্দু, মুছলিম এই দুই সম্প্ৰদায়ৰ লোকে বসতি কৰি আছে। এই নগৰ খন বাণিজ্যিকভাৱে গুৰুত্বপূৰ্ণ যিহেতু শিৱসাগৰ জিলাৰ একমাত্ৰ ৰেল জংছনটো ইয়াতে আছে।

কেটৰিনা কাঈফ (; জন্ম কেটৰিনা টাৰকুইটি; ১৬ জুলাই ১৯৮৩) হৈছে এগৰাকী ইংৰাজ অভিনেত্ৰী। কেটৰিনাই মূলতঃ হিন্দী ভাষাৰ ছবিত অভিনয় কৰি আহিছে। বলিউদৰ এগৰাকী প্ৰতিষ্ঠিত অভিনেত্ৰীলৈ নিজকে ৰূপান্তৰিত কৰা কেটৰিনা হিন্দী ছবি জগতৰ সৰ্বাধিক উপাৰ্জনকাৰী অভিনেত্ৰীৰ তালিকাতো অন্তৰ্ভুক্ত।

 জন্মলাভ কৰা কেটৰিনাই লণ্ডনৰ বাসিন্দা হোৱাৰ পূৰ্বে বহুকেইখন দেশৰ নিবাসী হৈছে। কিশোৰী অৱস্থাতেই কেটৰিনাই প্ৰথমটো মডেলিঙৰ কৰ্ম লাভ কৰে আৰু পৰৱৰ্তী পৰ্যায়ত তেখেতে নিজকে এগৰাকী মডেল হিচাপে প্ৰতিষ্ঠিত কৰে। লণ্ডনৰ এটা ফেশ্বন শ্বত কেটৰিনাই ভাৰতীয় ছবিনিৰ্মাতা কাইজাদ গুস্তাদৰ সাক্ষাৎ লাভ কৰে। গুস্তাদে কেটৰিনাক বুম (২০০৩) নামৰ ছবিখনত এটা বিশেষ চৰিত্ৰত প্ৰক্ষেপিত কৰে। ছবিখন ব্যৱসায়িক দিশত বিফল প্ৰতিপন্ন হল। ভাৰতত থকাৰ কালতে কেটৰিনাই কেইটামান মডেলিঙৰ এচাইনমেণ্ট লাভ কৰে নিজৰ প্ৰচেষ্টাৰ বলত মডেলিঙৰ জগতত সাফল্য অৰ্জন কৰে। অৱশ্যে হিন্দী ভাষাত দুৰ্বল হোৱা হেতুকে ছবিনিৰ্মাতাসকলে তেখেতক ছবিত অভিনয়ৰ বৰকৈ সুযোগ দিয়া নাছিল। ২০০৪ চনত কেটৰিনাই মাল্লিস্বাৰী নামৰ তেলুগু ভাষাৰ ছবিখনত অভিনয় কৰে। ২০০৫ চনৰ হিন্দী ছবি মেইনে প্যাৰ কিউ কিয়াৰ জৰিয়তে কেটৰিনাই সফলতা লাভ কৰে। তাৰ ঠিক দুবছৰৰ পিছত মুক্তিলাভ কৰা নমস্তে লণ্ডন হৈছে কেটৰিনাৰ অইন এখন উল্লেখযোগ্য সফল ছবি। বক্স অফিচত কেইবাখনো সফল ছবিত অভিনয় কৰিছে যদিও কেটৰিনাই দুৰ্বল অভিনয়, একঘেয়েমী চৰিত্ৰ আৰু পুৰুষনিয়ন্ত্ৰিত ছবিত অভিনয়ৰ বাবে সঘনে সমালোচনাৰ সমুখীন হৈছে।

২০০৯ চনৰ থ্ৰিলাৰধৰ্মী ছবি নিউ ইয়ৰ্কৰ বাবে কেটৰিনাই  পৰা শ্ৰেষ্ঠ অভিনেত্ৰীৰ মনোনয়ন লাভ কৰে। পৰৱৰ্তী সময়ত কেটৰিনাই অজব প্ৰেম কি গজব কাহিনী, ৰাজনীতি, জিন্দেগী না মিলেগী দুবাৰাত অভিনয় কৰি প্ৰশংসা অৰ্জন কৰে। ২০১১ চনত মুক্তিপ্ৰাপ্ত হিন্দী ছবি মেৰে ব্ৰাডাৰ কি দুলহনৰ বাবে তেখেতে ফিল্মফেয়াৰৰ পৰা দ্বিতীয়টো মনোনয়ন লাভ কৰে। কেটৰিনাই অভিনয় কৰা ২০১২ চনৰ ছবি এক থা টাইগাৰ, ২০১৩ চনৰ ছবি ধুমথ্ৰি আৰু ২০১৪ চনৰ ছবি বেঙবেঙে সৰ্বাধিক উপাৰ্জনকাৰী ছবিৰ তালিকাত অন্তৰ্ভুক্ত হয়। ২০১৮ চনত নিৰ্মিত হোৱা ৰোমাণ্টিক ড্ৰামা জিৰোৰ বাবে কেটৰিনাই ফিল্মফেয়াৰৰ পৰা শ্ৰেষ্ঠ সহঅভিনেত্ৰীৰ মনোনয়ন লাভ কৰে।

ছবিত অভিনয় কৰাৰ লগতে কেটৰিনাই মাতৃৰ সমাজসেৱামূলক কৰ্মতো অংশগ্ৰহণ কৰে।

প্ৰাৰম্ভিক জীৱন
১৯৮৩ চনৰ ১৬ জুলাইত কেটৰিনা কাইফৰ জন্ম হয়। জন্মসূত্ৰে তেখেতৰ মাতৃৰ উপাধি টাৰকুইটি  গ্ৰহণ কৰে। অভিনেত্ৰীগৰাকীৰ মতে, তেখেতৰ পিতৃ হৈছে মহম্মদ কাঈফ। তেখেত এগৰাকী কাশ্মিৰী জাত্যাংশৰ ব্ৰিটিছ ব্যৱসায়ী। আনহাতে মাতৃৰ নাম হৈছে ছুজান। মাতৃ এগৰাকী অধিবক্তা আৰু সমাজকৰ্মী। কেটৰিনাৰ তিনিগৰাকী জ্যেষ্ঠ ভগ্নী আৰু তিনিজন কনিষ্ঠ ভগ্নী আছে। আনহাতে মাইকেল নামৰ এগৰাকী জ্যেষ্ঠ ভ্ৰাতৃও আছে। কনিষ্ঠ ভগ্নী ইছাবেলা কাঈফো মডেল আৰু অভিনেত্ৰী। কেটৰিনাৰ শৈশৱ কালতেই মাতৃপিতৃৰ বিবাহবিচ্ছেদ হয় আৰু পিতৃ আমেৰিকালৈ গমন কৰে। কেটৰিনাই কয় যে, তেওঁলোকৰ প্ৰতিপালনত পিতৃৰ কোনো প্ৰভাৱ নাই। কেৱল মাতৃ চুজানেহে তেওঁলোকক তুলিতালি ডাঙৰ কৰে।

বাঙালী মুছলিম, বঙালী মুছলিম, বাঙালী মুছলমান বা বঙালী মুছলমান (; ) হল সেই ইছলাম ধৰ্মাৱলম্বী লোক যিয়ে নিজকে গত,  আৰু বংশগতভাৱে  বুলি পৰিচয় দিয়ে। বাঙালীসকলৰ প্ৰায় দুই তৃতীয়াংশ লোকেই মুছলিম। মুছলিমসকলৰ মাজত, সকলৰ পাছতেই বাঙালীসকল আতাইতকৈ ডাঙৰ গোট। বাঙালী মুছলিমৰ বাংলাদেশত সংখ্যাগড়িষ্ঠতা আছে। তদুপৰি, ভাৰতৰ , ত্ৰিপুৰা আৰু অসম ৰাজ্যত বাঙালী মুছলিম সৰ্ববৃহৎ সংখ্যালঘু সম্প্ৰদায়।

বাঙালী মুছলিমসকলে ক মাতৃভাষা জ্ঞান কৰে আৰু প্ৰায় এই ভাষা ব্যৱহাৰ কৰে। বাঙালী মুছলিমৰ সৰহসংখ্যক  যি হানাফি বিধি মানি চলে।

 ইতিহাস 
মধ্যযুগৰ মুছলিম প্ৰাচ্যত বংগ অঞ্চল এক অগ্ৰণি শক্তি আছিল।  ব্যৱসায়ীসকলে মন কৰিছিল যে বংগ চুলতানী আছিল বেপাৰ কৰিবলৈ আতাইতকৈ ধনী দেশ। ঔৰংগজেবৰ শাসনকালত, বংগৰ পূব অঞ্চল আছিল বংগ চুবা, যাৰ গড়িষ্ঠসংখ্যক লোক আছিল ইছলাম ধৰ্মাৱলম্বী। এই বংগ চুবাৰ প্ৰজা আছিল সমগ্ৰ বিশ্বতেই আতাইতকৈ চহকী, তেওঁলোকৰ বাস্তৱ মজুৰি আছিল বিশ্বৰ ভিতৰতে আতাইতকৈ অধিক। বংগৰ ৰাজপ্ৰতিনিধি  সাম্ৰাজ্যৰ সিংহাসন লাভ কৰিছিল। অষ্টদশ শতিকাত, বংগৰ নবাবসকলৰ অধীনত  লাহে লাহে অধিক স্বতন্ত্ৰ হবলৈ ধৰিল।

বাঙালী মুছলিম লোকৰ জন্ম হল মুছলিম আৰু বাঙালী সংস্কৃতিৰ সংমিশ্ৰণেৰে। ১৯৪৭ চনত হোৱা ভাৰতৰ বিভাজনৰ পাছত বাঙালী মুছলিমসকল আছিল পাকিস্তানৰ সৰ্ববৃহৎ গোষ্ঠী। কিন্তু ১৯৭১ চনত বাঙালী মুছলিমৰ সংখ্যাগড়িষ্ঠতা থকা পূব পাকিস্তান, পাকিস্তানৰ পৰা আতৰ হৈ এক স্বাধীন দেশ হল, যাৰ নাম দিয়া হল বাংলাদেশ।

ব্যষ্টিবাদী অৰ্থনীতি হল অৰ্থনীতিৰ এটি ভাগ যাৰ বিষয়বস্তু ব্যক্তি তথা ব্যৱসায়ৰ নিৰ্ণয় প্ৰক্ৰিয়া, বিশেষকৈ  সামগ্ৰীৰ বিতৰণৰ ক্ষেত্ৰত। নিৰ্ণয় গ্ৰহণ প্ৰক্ৰিয়াৰ লগতে তেনে নিৰ্ণয়গ্ৰহণকাৰীসকলৰ মাজত হোৱা পাৰস্পৰিক ক্ৰিয়াও ব্যষ্টিবাদী অৰ্থনীতিত অধ্যয়ন কৰা হয়। ব্যষ্টিবাদী অৰ্থনীতিয়ে বিশেষভাৱে ব্যক্তিকেন্দ্ৰিক ভংগীৰে বজাৰ, ,  আৰু অন্যান্য বিষয় অধ্যয়ন কৰে, যাৰ বিপৰীতে সমষ্টিবাদী অৰ্থনীতিত অৰ্থব্যৱস্থাক সামগ্ৰিকভাৱে অধ্যয়ন কৰা হয়।

ব্যষ্টিবাদী অৰ্থনীতিৰ এটি মুখ্য উদ্দেশ্য হলে এই কথা অধ্যয়ন কৰা যে কোনো বজাৰত তুলনাত্মক মূল্য কেনেদৰে নিৰ্ণয় হয়, যেতিয়া বিৰল পণ্যক অনেকৰ মাজৰ বিতৰিত কৰিবলগীয়া হয়। ই এনে চৰ্তসমূহৰ সন্ধান কৰে যাৰ পূৰ্তিত বজাৰে নিৰ্ণয় কৰা বিতৰণ  হয়, আৰু এই কথাও অধ্যয়ন কৰে যে চৰ্তসমূহ পূৰ্ণ নহলে কেনে ধৰণৰ অদক্ষতা দেখা দিব। 

ব্যষ্টিবাদী অৰ্থনীতিত বিভিন্ন ব্যষ্টিবাদী স্তৰৰ অৰ্থনৈতিক নীতি আৰু সিহঁতৰ প্ৰভাৱো অধ্যয়ন কৰা হয়, যেনে কৰ, ৰাজসাহায্য, সৰ্বাধিক বা সৰ্বনিম্ন আইনীভাৱে নিৰ্ধাৰিত মূল্য, বিক্ৰীৰ পৰিমাণৰ ওপৰত বাধা আদিৰ উপভোক্তা, উৎপাদক আদিৰ ওপৰত প্ৰভাৱ।

ব্যষ্টিবাদী অৰ্থনীতিক প্ৰায় অৰ্থনৈতিক তত্ত্বৰ আধাৰ জ্ঞান কৰা হয় আৰু সমষ্টিবাদী অৰ্থনীতিৰ তত্ত্বসমূহকো ব্যষ্টিবাদী তত্ত্বৰ সহায়ত ভেটি প্ৰদান কৰা হয়।

 সংজ্ঞা আৰু অৱধাৰণা 
ব্যষ্টিবাদী অৰ্থনীতি  ব্যষ্টি অৰ্থাৎ ব্যক্তি শব্দৰ পৰা অহা, সেয়ে, ব্যষ্টিবাদী অৰ্থনীতিত সামগ্ৰিকভাৱে গোটেই অৰ্থনীতিক নহয়, এক এক অৰ্থনৈতিক নিৰ্ণয়গ্ৰহণকাৰী আৰু তেওঁলোকৰ পাৰস্পৰিক ক্ৰিয়াক অধ্যয়ন কৰা হয়।  প্ৰতিশব্দ ''মাইক্ৰইকনমিক্স'' আহিছে  মিক্ৰছৰ পৰা, যাৰ অৰ্থ ক্ষুদ্ৰ। ব্যষ্টিবাদী অৰ্থনীতিত অৰ্থব্যৱস্থাক সৰু সৰু ভাগত বিভক্ত কৰি সেই ভাগসমূহক অধ্যয়ন কৰা হয়, আৰু সেই ভাগসমূহৰ পৰস্পৰৰ সৈতে সম্বন্ধৰ ফল হিচাপেহে অৰ্থব্যৱস্থাক অধ্যয়ন কৰা হয়।

ঐতিহাসিকভাৱে, ব্যষ্টিবাদী অৰ্থনীতি ১৮৭৪ চনত  নিজৰ গ্ৰন্থ ''এলিমেণ্টছ অৱ প্য'ৰ ইকনমিক্স''ত আগবঢ়োৱা সাধাৰণ সাম্যাৱস্থা তত্ত্ব আৰু ১৮৮০ত  নিজৰ গ্ৰন্থ ''প্ৰিঞ্চিপল্স অৱ ইকনমিক্স''ত আগবঢ়োৱা আংশিক সাম্যাৱস্থা তত্ত্বৰ সহায়ত অধ্যয়ন কৰা হৈ আহিছে। আংশিক সাম্যাৱস্থা তত্ত্বসমূহত কোনো বজাৰক আন বজাৰৰ প্ৰভাৱৰ পৰা মুক্ত জ্ঞান কৰি অধ্যয়ন কৰা হয় আৰু সাধাৰণ সাম্যাৱস্থা তত্ত্বত অৰ্থব্যৱস্থাত থকা প্ৰত্যেক বজাৰৰ ইটোৰ আনটোৰ ওপৰত প্ৰভাৱ মনত ৰাখি উমৈহতীয়া সাম্যাৱস্থা অধ্যয়ন কৰা হয়।

 ব্যক্তিগত নিৰ্ণয় 
 ব্যষ্টিবাদী অৰ্থনীতিৰ অধ্যয়ন আৰম্ভ হয় এটি  ব্যক্তিৰ নিৰ্ণয় গ্ৰহণৰ সমস্যাৰে। অৰ্থনীতিত যুক্তিসংগতিয়ে এই কথা বুজায় যে ব্যক্তিৰ পচন্দসমূহ স্থবিৰ ই সম্পূৰ্ণ আৰু সংক্ৰামিক। তেনে হলে, কিছু বহল চৰ্তৰ পূৰ্তিত ব্যক্তিৰ পচন্দসমূহক এটি ৰে প্ৰতিনিধিত্ব দিব পৰা যায়, যাতে সেই ব্যক্তিয়ে এনেদৰে ব্যৱহাৰ কৰে যেন সেই ফলন বৃহদায়িত কৰিবলৈহে তেওঁ সকলো নিৰ্ণয় গ্ৰহণ কৰে।

পচন্দ বা ৰ নিৰন্তৰতাই উপযোগিতা ফলনৰ অস্তিত্ব নিশ্চিত কৰে। যদিও এই চৰ্তৰ অবিহনেও ব্যষ্টিবাদী অৰ্থনীতিৰ অধ্যয়ন সম্ভৱ, এই চৰ্ত পূৰ্ণ নহলে ৰ অধ্যয়ন খুব কঠিন।

ব্যষ্টিবাদী অৰ্থনীতিত তাৰ পাছত এটি প্ৰতিযোগিতামূলক বাজেট সংহতি সংজ্ঞায়িত কৰা হয়, যি উপভোগ সংহতিৰ উপসংহতি। এই অৱস্থাত সাধাৰণতে ধৰি লোৱা হয় যে অগ্ৰাধিকাৰ সম্বন্ধ । এই চৰ্তৰ অবিহনে এই কথাৰ কোনো নিশ্চিতি নাই যে ব্যগতিগত উপযোগিতাৰ যুক্তিসংগত বৃদ্ধি দেখা যাব। তাৰ পাছতে উপযোগিতা বৃহদায়নৰ সমস্যাক সংজ্ঞায়িত কৰা হয়। ই এটি বাধিত বৃহদায়নৰ সমস্যা, যাৰ কোনো কোন চৰ্তৰ পূৰ্তিত, চৰম মূল্য উপপাদ্যৰ মতে, সমাধান আছে। এই সমাধানকে উপভোক্তাৰ চাহিদা বোলা হয়।  .   .  .  .

উপৰ্যুক্ত বিশ্লেষণ ৰ ভেঁটি। এই বিশ্লেষণৰ  প্ৰয়োগৰ উপৰিও  প্ৰয়োগ আছে। যদি ব্যক্তিক এনেদৰে ব্যাখ্যা কৰিব পৰা যায় যে তেওঁ নিজৰ পচন্দ অনুযায়ী নিৰ্ণয় গ্ৰহণ কৰিছে, তেন্তে ই কি আৰু কেনেকৈ নিৰ্ণয় গ্ৰহণ কৰা হয়, তাৰ উপৰিও কিয় নিৰ্ণয় গ্ৰহণ কৰা হয়, সেই কথা বুজাব পাৰে। তদুপৰি, এই বিশ্লেষণে কল্যাণৰ বিশ্লেষণৰো ভেঁটি প্ৰদান কৰে, কাৰণ উপযোগিতা বৃদ্ধিক কল্যাণৰ বৃদ্ধি হিচাপে চাব পৰা যায়।

পিচে, এই বিশ্লেষণৰ এক অন্য ৰূপো আছে, যি বৈজ্ঞানিকভাৱে আৰু ভাৱে ওপৰৰ বিশ্লেষণৰ সমতুল্য, কিন্তু দাৰ্শনিকভাৱে যাৰ বিশ্লেষণ পৃথক। এই ৰূপক প্ৰকাশিত অগ্ৰাধিকাৰ তত্ত্ব বোলা হয়। এই তত্ত্বত পচন্দৰ ওপৰত নহয়, বৰং পোণপটীয়াকৈ চয়ন ব্যৱহাৰৰ ওপৰত চৰ্ত আৰোপ কৰা হয়। প্ৰকাশিত অগ্ৰাধিকাৰৰ দুৰ্বল স্বয়ংসিদ্ধৰ সহায়ত ওপৰৰ বিশ্লেষণৰ সমকক্ষ বৈজ্ঞানিক ফল পোৱা যায়। কিন্তু এই ৰূপত, ব্যক্তিৰ পচন্দক কেৱল চয়ন ব্যৱহাৰ বুজাবলৈ ব্যৱহাৰ কৰা সজুলিহে গণ্য কৰা হয়, আৰু সেয়ে কল্যাণৰ অধ্যয়ন অসম্ভৱ হৈ পৰে। তদুপৰি, এই ৰূপত নিৰ্ণয় কিয় গ্ৰহণ কৰা হল তাৰ কোনো ব্যাখ্যা প্ৰদান কৰা নহয়, কেৱল কি নিৰ্ণয় গ্ৰহণ কৰা হব আৰু বিভিন্ন নিৰ্ণয়ৰ মাজৰ সম্বন্ধ কি হব সেই কথাহে বুজোৱা হয়।

একেদৰেই ক অধ্যয়ন কৰা হয়। উৎপাদকৰ ব্যৱহাৰ ভিন ভিন বজাৰত ভিন ভিন হয়।

 বজাৰ 
যোগান আৰু চাহিদাৰ তত্ত্বত ধৰি লোৱা হয় যে বজাৰত পূৰ্ণ প্ৰতিযোগিতা আছে বজাৰত বৃহৎ সংখ্যক ক্ৰেতা আৰু বিক্ৰেতা আছে, আৰু সেয়ে, কোনোৱেই বজাৰ মূল্যক অকলে প্ৰভাৱিত কৰিব নোৱাৰে। যোগান আৰু চাহিদাৰ সমতা যি পৰিস্থিতিত দেখা যায় সেয়াই বজাৰৰ সাম্যাৱস্থা। চিত্ৰত এই অৱস্থাক যোগান আৰু চাহিদা ৰেখাৰ কৰ্তনেৰে দেখোৱা হয়। যোগান বৃদ্ধি পালে মূল্য হ্ৰাস পায় কিন্তু বিক্ৰী হোৱা পৰিমাণ বৃদ্ধি পায়। চাহিদা বৃদ্ধি পালে মূল্য আৰু বিক্ৰী হোৱা পৰিমাণ দুয়োৱে বৃদ্ধি পায়।

পূৰ্ণ প্ৰতিযোগিতাৰ বজাৰত ফল সদায় অৰ্থনৈতিকভাৱে দক্ষ হয় আৰু এনে বজাৰত চৰকাৰে হস্তক্ষেপ কৰা কাৰ্য দক্ষতাৰ দৃষ্টিৰ পৰা অবাঞ্চনীয়।..     . ... পিচে পূৰ্ণ প্ৰতিযোগিতাৰ চৰ্ত বাস্তৱ জগতত প্ৰায় পূৰ্ণ নহয়। তেনে অৱস্থাক বজাৰ বিফলতা বোলা হয়। বজাৰ বিফলতা কেইবাপপ্ৰকাৰৰো হব পাৰে। যদি কোনো পণ্যৰ উপযোগিতা কেৱল দাম দিয়া উপভোক্তাইহে নাপায়, বা ব্যয় কেৱল বিক্ৰী কৰা উৎপাদকেহে ববলগীয়া নহয়, তেন্তে বজাৰত  দেখা যায়, যি এক প্ৰকাৰৰ বজাৰ বিফলতা। কম সংখ্যক ক্ৰেতা বা বিক্ৰেতা থাকিলে বজাৰত আন এক প্ৰকাৰৰ বিফলতা দেখা যায় যাক বজাৰ শক্তি বোলা হয়। বজাৰত  নথকা অৱস্থাও এটি বিফলতা। ঠিক তেনেদৰে, সম্পত্তিৰ অধিকাৰ সুসংজ্ঞায়িত নহলে, বা কম খৰচত পূৰ্ণৰূপে সুৰক্ষিত নহলে বজাৰ বিফল হয়। বজাৰ বিফলতাৰ উপস্থিতিত বজাৰৰ ফল দক্ষ নহয়। তেনে অৱস্থাত কল্যাণ বৃহদায়িত কৰিবলৈ চৰকাৰে হস্তক্ষেপ কৰিবলগীয়া হব পাৰে। তদুপৰি, সম্পূৰ্ণৰূপে দক্ষ বজাৰতো চৰকাৰী দখল কোনো কোনো পৰিস্থিতিত বাঞ্চনীয় হব পাৰে যদিহে দক্ষতাৰ ওপৰতো আন উদ্দেশ্য ইচ্ছিত, যেনে সমতা।

ভিন ভিন বজাৰৰ গুণাগুণক ঔদ্যোগিক ব্যৱস্থাপনত  অধ্যয়ন কৰা হয়।

বজাৰ বিফলতাৰ অধ্যয়ন প্ৰায় খেল তত্ত্বৰ সহায়ত কৰা হয়। 

সাধাৰণ সাম্যাৱস্থা কিছু বহল চৰ্তৰ পূৰ্তিত অস্তিত্বত থাকে। ৱালৰাছীয় সাধাৰণ সাম্যাৱস্থাও দক্ষ। কিন্তু সাধাৰণ সাম্যাৱস্থা স্থিৰ নহবও পাৰে। তদুপৰি, ই অতিকৈ বহল ভৱিষ্যদ্বাণী প্ৰদান কৰে।

 খেল তত্ত্ব 
যেতিয়া একাধিক নিৰ্ণয়গ্ৰহণকাৰীৰ নিৰ্ণয়ে ইটোৱে সিটোক প্ৰভাৱিত কৰে, তেনে পৰিস্থিতি অধ্যয়ন কৰিবলৈ খেল তত্ত্বৰ ব্যৱহাৰ কৰা হয়।  আৰু  এই তত্ত্বৰ অধ্যয়ন আৰম্ভ কৰিছিল দুগৰাকী খেলুৱৈ থকা শূন্য যোগফলৰ খেল বুজিবলৈ।  প্ৰভাৱশালী নাশ্ব সাম্যাৱস্থাৰ ধাৰণা দিছিল যিয়ে এক বহল শ্ৰেণীৰ খেলত ফলাফলৰ ভৱিষ্যদ্বাণীত সহায় কৰে। হাৰ্ছান্য়ি আদিয়ে অসম্পূৰ্ণ তথ্যৰ খেল অধ্যয়ন কৰাত সহায় কৰিছিল। উপৰ্যুক্ত খেলসমূহ ।

যেতিয়া খেলুৱৈসকলে বাধ্য চুক্তি মানি চলিব পাৰে, তেন্তে সেই পৰিস্থিতি সহযোগিতামূলক খেল তত্ত্বত বুজোৱা হয়। এই তত্ত্বত এই কথা অধ্যয়ন কৰা হয় যে কাকো নিজৰ হিতৰ বিৰুদ্ধে যাবলৈ বাধ্য নকৰাকৈ কেনেদৰে এনে চুক্তি তৈয়াৰ কৰিব পৰা যায় যে সকলো মান্তি হওক আৰু সামাজিক কল্যাণ বৃহদায়িত হওক।

খেল তত্ত্বৰ প্ৰয়োগ দামদৰ কৰা কাৰ্যৰ অধ্যয়নতো ব্যৱহাৰ হয়। তদুপৰি, ই ৰাজহুৱা সম্পত্তিৰ ব্যৱহাৰ, প্ৰদূষণ, যুদ্ধ, বিবাহ, প্ৰেম, জীৱবৈজ্ঞানিক ক্ৰমবিকাশ, কম্পিউটাৰ প্ৰগ্ৰেমিং, কৃত্ৰিম বুদ্ধিমত্তাতো ব্যৱহাৰ কৰা হয়।

চুক্তি তত্ত্ব  আৰু পদ্ধতি নিৰ্মাণ  দুই অত্যন্ত প্ৰভাৱশালী কাৰ্যক্ষেত্ৰ যত খেল তত্ত্বৰ ব্যৱহাৰ কৰা হয়।

 সামাজিক চয়ন তত্ত্ব 
ব্যক্তিগত চয়ন কাৰ্যৰ সামাজিক ৰূপ অধ্যয়ন কৰা হয় সামাজিক চয়ন তত্ত্বত। এই তত্ত্বত সামাজিক স্তৰত যুক্তিসংগতিৰ উপৰিও আন ইচ্ছিত গুণাগুণ অধ্যয়ন কৰা হয়, যেনে গণতন্ত্ৰ আৰু দক্ষতা। ৰ মতে কিছু বহল চৰ্তৰ পূৰ্তিত, কোনো যুক্তিসংগত সামাজিক অগ্ৰাধিকাত সম্বন্ধ সংজ্ঞায়িত কৰিব পৰা নাযায়। ই সমাজক ব্যৱস্থিত কৰাৰ মৌলিক অৱধাৰণাসমূহ আৰু সিহঁতৰ সম্বন্ধক অধ্যয়ন কৰে। উদাহৰণ স্বৰূপে মে'ৰ উপপাদ্যত সংখ্যাগড়িষ্ঠতাভিত্তিক নিৰ্বাচনৰ ফলাফল আৰু গুণাগুণ ব্যাখ্যা হৰা হৈছে। সেনৰ উপপাদ্যত ৰাজনৈতিক উদাৰতাবাদকাৰু অৰ্থনৈতিক দক্ষতাৰ সম্বন্ধ নিৰ্ধাৰিত কৰা হৈছে ইত্যাদি।

 অন্যান্য 
ব্যষ্টিবাদী অৰ্থনীতিৰ নিৰ্ণয় আৰু খেল তত্ত্বক বজাৰৰ বাহিৰেও আন অনেক বস্তু অধ্যয়ন কৰিবলৈ ব্যৱহাৰ কৰা হয়, যেনে ৰাজনৈতিক নিৰ্বাচন, বিবাহ, যুদ্ধ আদি। এনে ব্যৱহাৰত খেল তত্ত্ব সঘনে ব্যৱহাৰ কৰা হয়। ৰাজনৈতিক অৰ্থনীতিত এই কথা অধ্যয়ন কৰা হয় যে ভোটদাতাই কেনেদৰে এই কথা নিৰ্ণয় কৰে যে কাক ভোট দিব, ৰাজনৈতিক দলে কেনেদৰে নিৰ্ণয় কৰে কি কি নীতি সমৰ্থন কৰিব, নিৰ্বাচনৰ ফলাফলৰ গুণাগুণ আদি। স্বাস্থ্য অৰ্থনীতিত ঔষধৰ যোগানৰ সুকীয়া সমস্যা, পেটেণ্টৰ গুণাগুণ আদি অধ্যয়ন কৰা হয়। পৰিয়াল অৰ্থনীতিত এই কথা অধ্যয়ন কৰা হয় যে কি কি কাৰণত বিবাহ হয়, পৰিয়ালৰ ভিতৰত আয় কেনেদৰে বিতৰণ কৰা হয়, শ্ৰমৰ বিভাজন কিয় আৰু কেনেকৈ হয় ইত্যাদি। সামাজিক জালৰ অৰ্থনীতিত অধ্যয়ন কৰা হয় যে ব্যক্তিগত সম্বন্ধ কেনেদৰে গঢ়ি উঠে আৰু কিদৰে সময়ৰ সৈতে সলনি হয়। এই ব্যক্তিগত সম্বন্ধসমূহে কেনেকৈ এখন সমাজ গঢ়ি তুলে ইত্যাদি। আন্তৰ্জাতিক সম্বন্ধত অধ্যয়ন কৰা হয় যে কোনো দেশ যুদ্ধত কেতিয়া যাব আৰু কূটনৈতিক স্থিতি কেতিয়া গ্ৰহণ কৰিব, অস্ত্ৰশস্ত্ৰৰ নিৰ্মাণ কেতিয়া বৃদ্ধি কৰিব ইত্যাদি।

 ইতিহাস 
অৰ্থনীতিবিদসকলে প্ৰায় নিজকে নাইবা ব্যষ্টিবাদী নহলে সমষ্টিবাদী গণ্য কৰে। এই বিভাজন খুব স্পম্ভৱ ১৯৩৩ চনত নৰ্ৱেৰ অৰ্থনীতিবিদ ৰাগ্নাৰ ফ্ৰিশ্চে আগবঢ়াইছিল। তেওঁ ১৯৬৯ চনত প্ৰথমবাৰৰ বাবে প্ৰদান কৰা হোৱা অৰ্থনীতিৰ নোবেল বঁটাৰ প্ৰাপক।, . .        .        , . . .    . ..  .          .  , . পিচে, ফ্ৰিশ্চে নিজেই কেতিয়াও ব্যষ্টিবাদী অৰ্থনীতি শব্দদ্বয়ৰ প্ৰয়োগ কৰা নাছিল। তেওঁ ব্যষ্টিবাদী গতিশীলতা আৰু সমষ্টিবাদী গতিশীলতাৰ মাজৰ পাৰ্থক্যহে আঙুলিয়াই দিছিল। সেই ব্যৱহাৰ পিচে আছিল বৰ্তমানে দেখা পোৱা ব্যষ্টিবাদী আৰু সমষ্টিবাদী বিভাজনৰ সমকক্ষ। ব্যষ্টিবাদী অৰ্থনীতিৰ প্ৰথম লিখিত উদাহৰণ পোৱা যায় ১৯৪১ চনত প্ৰকাশ পোৱা পিয়েটেৰ ডে ৱল্ফৰ এটি প্ৰবন্ধত, যত তেওঁ ব্যষ্টিবাদী গতিশীলতাৰ সংজ্ঞাক অধিক বহল কৰি ব্যষ্টিবাদী অৰ্থনীতিৰ কথা কৈছিল।

 তত্ত্বৰ বিষয়বস্তু 

 উপভোক্তাৰ আচৰণ তত্ত্ব 
উপভোক্তা আচৰণ তত্ত্ব ব্যষ্টিবাদী অৰ্থনীতিৰ মৌলিক তত্ত্বসমূহৰ অন্যতম। ই যুক্তিসংগত চয়ন তত্ত্বৰ প্ৰত্যক্ষ প্ৰয়োগ বজাৰ অৰ্থনীতিত উপভোক্তাৰ আচৰণ বুজিবলৈ। ব্যষ্টিবাদী অৰ্থনীতিত সাধাৰণতে এক পৰমাণৱিক উপভোক্তাক কল্পনা কৰা হয় যাৰ সুসংজ্ঞায়িত পচন্দ আছে। উপভোক্তাই নিজৰ বাজেট বাধ্যবাধকতাৰ উপস্থিতিত এই পচন্দ বৃহদায়িত কৰি নিৰ্ণয় গ্ৰহণ কৰে।

এই তত্ত্বৰ আধাৰতেই উপভোক্তাৰ চাহিদা ফলন সংজ্ঞায়িত কৰা হয়।

 উৎপাদকৰ আচৰণ তত্ত্ব 
ত উৎপাদকে কিদৰে কিমান উৎপাদন কৰিব লাগে আৰু কি ব্যৱহাৰ কৰি, সেই কথা বুজোৱা হয়। সাধাৰনতে ব্যষ্টিবাদী অৰ্থনীতিত উৎপাদকক এক লাভ বৃহদায়নকাৰী হিচাপে কল্পনা কৰা হয়। দিয়া হোৱা প্ৰযুক্তিৰ সহায়ত এই উৎপাদকে উৎপাদনৰ উপাদানক উৎপাদলৈ ৰূপান্তৰিত কৰে আৰু সেই উৎপাদ বিক্ৰী কৰে। প্ৰযুক্তিৰ ভিত্তিতেই উৎপাদন ফলন আৰু তাৰ ভিত্তিৰেই ব্যয় ফলন প্ৰাপ্ত কৰা হয়।

এই তত্ত্বৰ ভিত্তিতেই উৎপাদকৰ যোগান ফলন সংজ্ঞায়িত কৰা হয়। পিচে, সকলো বজাৰত উৎপাদকৰ যোগান ফলন সংজ্ঞায়িত কৰিব পৰা নাযায়, যেনে একচেটীয়া বজাৰত।

 সুযোগ ব্যয় 
সুযোগ ব্যয় ব্যষ্টিবাদী অৰ্থনীতিৰ এক মৌলিক ধাৰণা। এই ধাৰণাই অৰ্থনৈতিক ব্যয়ক একাউণ্টিং ব্যয়ৰ পৰা পৃথক কৰে। অৰ্থনীতিত ব্যয়ক দ্বিতীয় সৰ্বাধিক ইচ্ছিত বস্তুৰ মূল্য হিচাপে সংজ্ঞায়িত কৰা হয়। সৰ্বাধিক ইচ্ছিত বস্তু প্ৰাপ্ত কৰিবলৈ দ্বিতীয় সৰ্বাধিক বস্তু পোৱাৰ সুযোগ ত্যাগ কৰিবলগীয়া হয়, সেয়ে ইয়াক সুযোগ ব্যয় বোলা হয়। উপযোগিতাৰ পৰা সুযোগ ব্যয় হ্ৰাস কৰিলে অৰ্থনৈতিক লাভ পোৱা যায়। কোনো অৰ্থনৈতিক নিৰ্ণয়কৰ্তাই কোনো নিৰ্ণয় তেতিয়াহে লয় যেতিয়া সেই নিৰ্ণয়ৰ পৰা পোৱা উপযোগিতা সেই নিৰ্ণয়ৰ অৰ্থনৈতিক ব্যয়তকৈ অধিক বা সমান হয়, আন শব্দত, যেতিয়া সেই নিৰ্ণয়ৰ অৰ্থনৈতিক লাভ ঋণাত্মক নহয়।

 মূল্য তত্ত্ব 
বজাৰত মূল্য নিৰ্ধাৰণ কেনেদৰে হয়, সেই কথা মূল্য তত্ত্বত বুজোৱা হয়। ভিন ভিন প্ৰকাৰৰ বজাৰত মূল্য ভিন ভিন ধৰণেৰে নিৰ্ধাৰিত হয়, কিন্তু প্ৰায় সকলোতে ই হয় যোগান আৰু চাহিদাৰ সমতাত। এনে অৱস্থাক বজাৰ সাম্যাৱস্থা বোলা হয়। প্ৰায় এই কথাত গুৰুত্ব দিয়া নহয় যে মূল্য নিৰ্ধাৰণৰ প্ৰক্ৰিয়া কি, এই কথাতহে গুৰুত্ব দিয়া হয় যে মূল্য কিমান হব আৰু বিভিন্ন অচল সলনি হলে সেই মূল্য কিহলৈ সলনি হব। পিচে কোনো কোনো আৰ্হিত, যেনে কবৱেব আৰ্হিত মূল্য নিৰ্ধাৰণৰ প্ৰক্ৰিয়াকো মহত্ব দিয়া হয়। ৱালৰাছীয় টেটনমেণ্ট এনে আটাইতকৈ বহুলভাৱে অধ্যয়ন কৰা প্ৰক্ৰিয়া।

 বজাৰৰ প্ৰকাৰ 

 পূৰ্ণ প্ৰতিযোগিতাৰ বজাৰ 
পূৰ্ণ প্ৰতিযোগিতাৰ বজাৰৰ অধ্যয়নত ব্যষ্টিবাদী অৰ্থনীতিত বিশেষ গুৰুত্ব দিয়া হয়, কাৰণ এই বজাৰৰ অধ্যয়নত সেই চৰ্তসমূহ বুজা হয় যাৰ পূৰ্তি হলে বজাৰ ব্যৱস্থাৰ ফলাফল দক্ষ হব। এক প্ৰকাৰে, ই এডাম স্মিথৰ যুক্তিৰ এটি ৰূপ। পূৰ্ণ প্ৰতিযোগিতাৰ বজাৰ এক আদৰ্শীকৃত বজাৰ যত প্ৰত্যেক ক্ৰেতা আৰু বিক্ৰেতা মূল্য গ্ৰাহক আৰু বজাৰত কোনো বাহ্যিকতা বা তথ্যৰ অভাৱ নাই। এনে অৱস্থাত বজাৰৰ ফলাফল দক্ষ হয়। তদুপৰি, দীৰ্ঘম্যাদত এই বজাৰত ক্ৰেতাই সেই মূল্যতেই পণ্য ক্ৰয় কৰিব পাৰে যি মূল্যত ই উৎপাদিত হৈছিল, যাৰ বাবে বিক্ৰেতাৰ অৰ্থনৈতিক লাভ শূন্য হয়। পিচে বাস্তৱ জগতত পূৰ্ণ প্ৰতিযোগিতাৰ বজাৰ বিৰল বা অসম্ভৱ।

 একচেটীয়া বজাৰ 
একচেটীয়া বজাৰত কেৱল এটা উৎপাদক থাকে যিয়ে এক বৃহৎ সংখ্যক উপভোক্তাক পণ্য বিক্ৰী কৰে। এই বজাৰৰ অধ্যয়ন বজাৰ শক্তি বুজাৰ বাবে গুৰুত্বপূৰ্ণ কাৰণ ই বজাৰ শক্তিৰ চৰম উপস্থিতি সূচায়। একচেটীয়া বজাৰৰ ফলাফল সাধাৰণতে দক্ষ নহয়, আৰু ইয়াক দক্ষ কৰিবলৈ চৰকাৰী হস্তক্ষেপৰ উপদেশ দিয়া হয়। পিচে কোনো কোনো ক্ষেত্ৰত একচেটীয়া বজাৰ দক্ষ হব পাৰে, যেনে প্ৰথম শ্ৰেণীৰ মূল্য বৈষম্যৰ ক্ষেত্ৰত। তদুপৰি, দীৰ্ঘম্যাদত একাধিকাৰী বিক্ৰেতাৰ ওচৰত নতুন প্ৰযুক্তিত বিনিয়োগ কৰিবলৈ অধিক সমল উপলব্ধ, যাৰ বিপৰীতে পূৰ্ণ প্ৰতিযোগী বিক্ৰেতাৰ কোনো সমল নাথাকে।

ইয়াৰ বিপৰীতে এক গ্ৰাহকৰ বজাৰো থাকিব পাৰে যত এটি ক্ৰেতা আৰু বৃহৎ সংখ্যক বিক্ৰেতা থাকে। এনে বাস্তৱত কেইবাটাও পৰিস্থিতিত দেখা যাব পাৰে, যেনে অনেক কৃষকৰ পৰা ফচল ক্ৰয় কৰা এটাই মাথো কোম্পানী থাকিব পাৰে।

 স্বল্প বিক্ৰেতা বা ক্ৰেতাৰ বজাৰ 
স্বল্প বিক্ৰেতাৰ বজাৰত একেই পণ্য কেইটামান বিক্ৰেতাই বৃহৎ সংখ্যক ক্ৰেতাক বিক্ৰী কৰে। এনে বজাৰ  আৰু পূৰ্ণ প্ৰতিযোগিতাৰ বজাৰৰ মাজৰ। এনে বজাৰ বাস্তৱ জগতত কেইবাটাও পৰিস্থিতিত দেখা যায়, যেনে ভাৰতৰ টেলিকম বজাৰ, বিশ্বৰ কমিক বুক বজাৰ আদি। এই বজাৰৰ অধ্যয়নত খেল তত্ত্বৰ প্ৰয়োগ কৰা হয় কাৰণ এই বজাৰত বিক্ৰেতাসকলে এজনে আনজনৰ ৰণনীতি মনত ৰাখি নিৰ্ণয় গ্ৰহণ কৰিবলগীয়া হয়।  আৰু  দুই মুখ্য আৰ্হি যাৰ সহায়ত এই বজাৰ ব্যৱস্থা অধ্যয়ন কৰা হয়।

ইয়াৰ বিপৰীতে স্বল্প ক্ৰেতাৰ বজাৰ। এই বজাৰত কম সংখ্যক ক্ৰেতাই বৃহৎ সংখ্যক বক্ৰেতাৰ পৰা পণ্য ক্ৰয় কৰে। এনে দেখা যায়, উদাহৰণ স্বৰূপে, কোনো কোনো শ্ৰমৰ বজাৰত, যত বহু লোকে কেইটামান কোম্পানীৰ চাকৰীৰ বাবে আৱেদন কৰে।

 একাধিকাৰ প্ৰতিযোগিতা বজাৰ 
একাধিকাৰ প্ৰতিযোগিতাৰ বজাৰত বৃহৎ সংখ্যক বিক্ৰেতা আৰু ক্ৰেতা থাকে কিন্তু প্ৰত্যেক বিক্ৰেতাই বিক্ৰী কৰা পণ্য আন বিক্ৰেতাৰ পণ্যতকৈ কিছু পৃথক। এনে অৱস্থাত বিক্ৰেতাই নিৰ্ণয় কৰিব লাগে যে তেওঁ তেওঁৰ পণ্যৰ গুণাগুণ কি ৰাখিব আৰু সেই পণ্য কিমান দামত বিক্ৰী কৰিব। হ'টেলিঙৰ আৰ্হি এই বজাৰৰ অধ্যয়নৰ বাবে ব্যৱহৃত এক বিখ্যাত আৰ্হি, যাৰ ব্যৱহাৰ ৰাজনেতিক নিৰ্বাচনৰ ফলাফল বুজিবলৈকো কৰা হয়।

 প্ৰায়োগিক ব্যষ্টিবাদী অৰ্থনীতি 
প্ৰায়োগিক ব্যষ্টিবাদী অৰ্থনীতিৰ মূল উদ্দেশ্য হল ব্যষ্টিবাদী স্তৰত কাৰণগত সম্বন্ধৰ সন্ধান কৰা। এনে প্ৰায় আংশিক সাম্যাৱস্থাৰ স্তৰত কৰা হয়। এনে কৰিবলৈ কাৰণগত অনুমানৰ পদ্ধতি ব্যৱহাৰ কৰা হয়, যাৰ বাবে   ,   ,   আদি প্ৰাকৃতিক পৰীক্ষণভিত্তিক পদ্ধতি ব্যৱহাৰ কৰা হয়। যত সম্ভৱ,   ৰো ব্যৱহাৰ কৰা হয়।

প্ৰায়োগিক ব্যষ্টিবাদী অৰ্থনীতিত অধ্যয়ন কৰা বিষয়ৰ পৰিসৰ অতি বহল ই কৰৰ মূল্যৰ ওপৰত প্ৰভাৱৰ পৰা মোবাইলেৰে পঠিওৱা মেচেজৰ কভিডত মাস্ক পিন্ধাৰ প্ৰভাৱলৈকে সকলো বিষয় সামৰে। এই সকলো বিষয়ৰ গুড়িতে মাথো এই ধাৰণা থাকিব লাগে যে এই সকলোতে মানৱ নিৰ্ণয় গ্ৰহণৰ প্ৰশ্ন থাকে। উদাহৰণ স্বৰূপে, কৃষি বিজ্ঞানীয়ে কম পানী খোৱা বীজ উদ্ভাৱন কৰিব পাৰে। কিন্তু সম্ভৱপৰ যে এই বীজত পানী কম লগা দেখি খেতিয়কে অধিক খেতি কৰিবলৈ লয় যাৰ বাবে পানীৰ মুঠ উপভোগ হ্ৰাস নাপায়। সেয়েহে মুঠ পানীৰ উপভোগ কেৱল বীজৰ পানী খোৱা গুণাগুণেই নহয়, খেতিয়কৰ ব্যৱহাৰ আৰু নিৰ্ণয়ৰ ওপৰতো নিৰ্ভৰ কৰে। এনে প্ৰশ্ন প্ৰায়োগিক ব্যষ্টিবাদী অৰ্থনীতিত অধ্যয়ন কৰা হয়।

যোৰহাট বিমানবন্দৰ   ভাৰতবৰ্ষৰ অন্তৰ্গত অসম ৰাজ্যৰ  যোৰহাট জিলাত  অৱস্থিত এটা বিমান বন্দৰ। ই যোৰহাট নগৰৰ পৰা দক্ষিণ পশ্চিম দিশে ৭ কি মি দূৰত অৱস্থিত৷ এই বন্দৰটো ৰৰৈয়া বিমানবন্দৰ নামেৰেও জনাজাত। ভাৰতীয় বিমানবন্দৰ প্ৰাধীকৰণৰ দ্বাৰা পৰিচালিত ৷
এই বিমান বন্দৰটো ১৯৫০ চনৰ আগভাগত স্থাপন কৰা হৈছিল ৷  এইটো পূব ভাৰতৰ প্ৰথমটো বায়ুসেনাৰ বিমানঘাটি, প্ৰথমতে এই বিমান বন্দৰটোৰ পৰা নগালেণ্ড, অৰুণাচল প্ৰদেশলৈ বিমান সাহায্য যোগানৰ বাবে ব্যৱহাৰ হৈছিল ৷ বৰ্তমানে সেনাবাহিনীৰ দুখন সুসজ্জিত  উৰাজাহাজ আৰু অৰুনাচল প্ৰদেশৰ কামেং, সোৱণশিৰি, চিয়াং, লোহিত আৰু টিৰাপ জিলালৈ মালবাহী বিমানৰ ব্যৱস্থা আছে ৷ 

ইতিহাস
যোৰহাটত বিমানঘাটি পতাৰ প্ৰধান কাৰণ আছিল দ্বিতীয় বিশ্বযুদ্ধ। ১৯৩৯ চনৰ ছেপ্তম্বৰ মাহত জাপানী সেনা বাহিনীয়ে ব্ৰহ্মদেশ অতিক্ৰম কৰি ভাৰতৰ দিশে অগ্ৰসৰ হৈছিল। ভাৰতীয় আৰু ব্ৰিটিছ সেনা বাহিনীয়েও তৎপৰ হৈ উঠিছিল। ‘ৰয়েল এয়াৰ ফ’ৰ্চ’ আৰু ‘ইণ্ডিয়ান এয়াৰফ’ৰ্চ’ আহি ৰৰৈয়াৰ মাটিত অন্বেষণ কৰছিলহি। পকিমূৰি চাপৰিৰ মাটি বিমান ঘাটিৰ বাবে উপযুক্ত বুলি বিবেচনা কৰি জিলা কৰ্তৃপক্ষৰ যোগেদি মাটি অধিগ্ৰহণ কৰা হৈছিল। সেই সময়ত ৰৰৈয়াত মুৰলিধৰ বৰুৱাৰ বাগিচাৰ টকলা অংশটো বিমান ঘাটিৰ বাবে কিনি লোৱা হৈছিল। দ্বিতীয় মহাযুদ্ধৰ অগ্ৰগতিৰ লগে লগে ৰৰৈয়া বিমান ঘাটিৰো সম্প্ৰসাৰণ হ’ব ধৰিছিল। এই অঞ্চলৰ অসমীয়া পৰিয়ালৰ পৰা মাটি কিনি এই ঘাটিটো সম্প্ৰসাৰণ কৰা হৈছিল।

অৱস্থিতি আৰু যোগাযোগ
ৰৰৈয়া বিমানবন্দৰৰ স্থানাংক হৈছে। অসমৰ যোৰহাট জিলাৰ সদৰ যোৰহাট চহৰৰ পৰা ৰৰৈয়া বিমানবন্দৰলৈ দূৰত্ব হৈছে ৭ কিঃমিঃ।

যোৰহাট চহৰৰ পৰা ৰৰৈয়া বিমানবন্দৰলৈ নিয়মীয়াকৈ টেক্সী আৰু স্থানীয় বাছ চলাচল কৰে।

বিমান আৰু গন্তব্যস্থানসমূহ

বিজয়ানন্দী বা বিজয়ানন্দ (আনুমানিক ৯৪০১০১০, ভাৰতৰ বেনাৰস (বৰ্তমান বাৰাণসী), আছিল এজন ভাৰতীয় গণিতজ্ঞ আৰু জ্যোতিৰ্বিজ্ঞানী যিয়ে ত্ৰিকোণমিতিৰ ক্ষেত্ৰত অৱদান আগবঢ়াইছিল।

তেওঁ জয়ানন্দৰ পুত্ৰ৷ একমাত্ৰ জনা তথ্য হল যে, তেওঁ আলবেৰুণীৰ আৰবী গ্ৰন্থ ঘুৰাত আলজিজাতৰ পৰা কৰণতিলকা নামৰ এখন অনুবাদ গ্ৰন্থ লিখিছিল। কিন্তু বিজয়নন্দী নামৰ, আনুমানিক ৫৫০ চনৰ আন এজন জ্যোতিৰ্বিজ্ঞানী আছিল, যাক বৃহস্পতি আৰু শনিৰ দ্ৰাঘিমাংশ গণনাৰ পদ্ধতি প্ৰৱৰ্তনৰ বাবে বৰাহমিহিৰএ তেওঁৰ পঞ্চসিদ্ধান্তিকাত (, ) বুলি উল্লেখ কৰিছিল। 

কৰণতিলকাত সময়ৰ একক, সূৰ্য আৰু চন্দ্ৰৰ দ্ৰাঘিমাংশ, দিনৰ দৈৰ্ঘ্যৰ গণনা, গ্ৰহণ আৰু অন্যান্য এনে বিষয়ৰ টোকা অন্তৰ্ভুক্ত কৰা হৈছে।

পাৰ্ক মিনজুন (, ; ১০ জানুৱাৰী ১৯৮৬), জন্ম নাম পাৰ্ক গিউনই  আৰু তেওঁৰ মঞ্চনাম আওৰা দ্বাৰা বেছি পৰিচিত, এগৰাকী দক্ষিণ কোৰীয় গায়ক আৰু সুৰকাৰ। তেওঁ দক্ষিণ কোৰিয়াৰ বয় বেণ্ড ডাবলএ আৰু ইয়াৰ ছাবইউনিট আওৰাএণ্ডহোইকৰ সদস্য আছিল। ২০০৯ চনৰ ৪ ছেপ্টেম্বৰত “লাভ বেক” গীতটোৰে তেওঁ সংগীত জগতত অভিষেক ঘটায়। ২০১৪ চনৰ ২৮ মাৰ্চত, ডিজিটেল একক গীত বডি পাৰ্টেৰে তেওঁ এককভাৱে অভিষেক ঘটায়। ২০২২ চনৰ ২৩ ছেপ্টেম্বৰত তেওঁৰ ভাৰতীয় গীত স্বেগ ছে স্বাগতৰ মেছআপে লক্ষাধিক ভিউ লাভ কৰে আৰু বিশেষকৈ  তেওঁ ব্যাপক চৰ্চা লাভ কৰে। তেওঁ ছাম ছাম গীতটোও মুকলি কৰে।

২০২৩ চনৰ ছেপ্টেম্বৰ মাহত উত্তৰ প্ৰদেশৰ পৰ্যটন বিভাগে ঘোষণা কৰিছিল যে ভাৰত আৰু দক্ষিণ কোৰিয়াৰ কূটনৈতিক সম্পৰ্কৰ ৫০ বছৰীয়া জয়ন্তীৰ স্মৃতিত এক গুৰুত্বপূৰ্ণ সাংস্কৃতিক উদযাপনৰ অংশ হিচাপে সমগ্ৰ ভাৰতবৰ্ষত আওৰাই সহযোগী কেপপ শিল্পী ডিজে ফ্ৰাইডেৰ সৈতে একাধিক কনচাৰ্ট পৰিৱেশন কৰিব। সেই কনচাৰ্টসমূহ সমগ্ৰ ভাৰতৰ শিক্ষানুষ্ঠানসমূহত অনুষ্ঠিত হৈছিল। ভাৰতত থকা সময়খিনিত আওৰাই ভাৰতকোৰীয় সহযোগিতা আৰু সংগীত জগতত তেওঁৰ আগবঢ়োৱা বৰঙণিৰ বাবে বিশ্ববাসীৰ মনোযোগ আকৰ্ষণ কৰিছে। তেওঁ ভাৰতীয় সংস্কৃতিৰ প্ৰতি থকা প্ৰেমক আবেগিকভাৱে ভাগ কৰিছিল, জনপ্ৰিয় বলীউডৰ গীতৰ কোৰীয় পৰিবেশন কৰি তেওঁৰ ছ’চিয়েল মিডিয়া প্লেটফৰ্মত লাখ লাখ ভিউ লাভ কৰিছিল।

ভাৰতত তেওঁৰ বুৰ্জনী অনুৰাগীৰ ভিত্তিটোৱে নিজকে আওৰিয়ান বুলি কয়।

 কৰ্মজীৱন 
২০২৩ চনৰ ডিচেম্বৰ মাহত তেওঁ ভাৰতীয় ৰিয়েলিটি শ্ব’ বিগ বছ ১৭ত ৱাইল্ডকাৰ্ড এণ্ট্ৰেণ্ট হিচাপে যোগদান কৰে।

 দূৰদৰ্শন 

 ডিস্ক'গ্ৰাফী 
 একক গীত 

ৰঙিয়া জংচন হৈছে বাৰাউনীগুৱাহাটী ৰেলপথৰ নিউ বঙাইগাঁওগুৱাহাটী শাখাত আৰু ৰঙিয়াৰঙাপাৰাডেকাৰগাঁওমুৰ্কংচেলেক পথত থকা এটি জংচন ৰেলৱে ষ্টেচন। ই কামৰূপ জিলাৰ ৰঙিয়া মহকুমাত অৱস্থিত। ই ৰঙিয়া আৰু ইয়াৰ নিকটৱৰ্তী অঞ্চল সমূহৰ মুখ্য ৰেলৱে ষ্টেচন। 

ইতিহাস
মূলতঃ ভাৰতীয় চাহ সংস্থাৰ হেঁচাত ১৯০২ চনত ইষ্টাৰ্ণ বেংগল ৰেলৱেৰ মিটাৰগজ কওনিয়াধাৰলা ৰেলপথ (বৰ্তমান বাংলাদেশৰ অন্তৰ্গত) অসমৰ ধুবুৰীলৈ সম্প্ৰসাৰণ কৰা হয়, যাতে অসমৰ চাহ সহজে কলকাতালৈ পৰিবহণ কৰিব পৰা যায়। ইষ্টাৰ্ণ বেংগল ৰেলৱে ৰ অন্যান্য ৰেল আৰু পথ জালিকাৰে সুসংযোজিত হৈ আছিল। ১৯০৮ চনত এই ৰেলপথচোৱা গোলোকগঞ্জৰ পৰা গুৱাহাটীৰ উত্তৰে অৱস্থিত আমিনগাঁওলৈ পুনঃ সম্প্ৰসাৰণ কৰা হয়। ইয়াৰ পৰা ফেৰীৰে  পাৰ হৈ পাণ্ডু ষ্টেচনত উজনী অসমলৈ যোৱা ট্ৰেইন ধৰিব লাগিছিল। ১৯৬২ চনত শৰাইঘাট দলং নিৰ্মাণ হোৱাৰ পিছত ৰেলেৰে পোনে পোনে গুৱাহাটীলৈ যাব পৰা হল। 

১৯১২ চনত ইষ্টাৰ্ণ বেংগল ৰেলৱেই ৰঙিয়াৰ পৰা টংলালৈ এটা শাখা ৰেলপথ নিৰ্মাণ কৰি উলিয়ায় আৰু ১৯৩২ চনত ইয়াক লৈ সম্প্ৰসাৰণ কৰা হয়।

১৯৮৪ চনত ৰ পৰা ৰঙিয়া হৈ গুৱাহাটীলৈ ব্ৰডগজ ৰেলপথ নিৰ্মাণ কৰা হয় আৰু পিছলৈ পৰ্যায়ক্ৰমে মিটাৰগজ ৰেলপথচোৱা ৰেলকৰ্তৃপক্ষই বন্ধ কৰি দিয়ে।

২০১১ চনৰ ১ চেপ্তেম্বৰৰ পৰা গজ পৰিবৰ্তনৰ কাম চলাৰ বাবে এই ৰঙিয়াৰঙাপাৰাতেজপুৰমুৰ্কংচেলেক পথত যাত্ৰীবাহী ৰেলৰ চলাচল বন্ধ কৰি দিয়া হয়। ২০১৩ চনৰ ৪ জানুৱাৰীৰ পৰা ব্ৰডগজলৈ পৰিবৰ্তন হোৱা ৰঙিয়াৰঙাপৰাডেকাৰগাঁও ৰেলপথত যাত্ৰীবাহী ৰেল চলাচলৰ আৰম্ভণি হয়।

ৰেলপথ দ্বৈতকৰণ
ৰঙিয়াহৈ যোৱা নিউ বঙাইগাঁওকামাখ্যা অংশৰ ৰেলপথৰ দ্বৈতকৰণ প্ৰকল্পটো ২০১৩১৪ চনৰ ৰেল বাজেটত অনুমোদন জনোৱা হয়।

সাসুবিধা
ৰঙিয়া ৰেল ষ্টেচনত এটা দুখন বিছনাযুক্ত ৰিটায়াৰিং ৰূম আছে।

গীটাৰ এবিধ তাঁৰযুক্ত বাদ্য যত তাঁৰৰ সহায়ত সংগীত সৃষ্টি কৰা হয়। 

ইতিহাস
যদিও গীটাৰ ৪০০০ বছৰ পুৰণি বাদ্য যন্ত্ৰ কিথাৰাৰ পৰা অহা বুলি কোৱা হয়, এই তথ্যৰ প্ৰমাণ মাথোঁ এই যে কিথাৰা আৰু স্পেনীয় ভাষাৰ শব্দ  শুনিবলৈ একে। পৃথিৱীৰ আতাইতকৈ পুৰণি তাঁৰযুক্ত বাদ্য যন্ত্ৰ   আৰু  বুলি জানিব পৰা যায়। এই যন্ত্ৰৰ ক্ৰমাৎ বিবৰ্তন ঘটে। আৰবৰ ফালে এই যন্ত্ৰত ফ্ৰেট ব্যৱহাৰ হোৱা নাছিল যদিও ইউৰোপীয়সকলে ইয়াত ফ্ৰেট লগাই ইয়াক লুট নাম দিলে। এই লুটেই গৈ গীটাৰ হলগৈ।

নাম
গীটাৰৰ নাম সংস্কৃত শব্দ তাৰৰ পৰা অহা। এছিয়াত বিভিন্ন এনে তাৰ ব্যৱহাৰ কৰা বাদ্য আছে যাৰ নামতো তাৰ আছে, যেনে দুতাৰ, চিতাৰ, চাৰতাৰ আদি।

অংগ

তলত গীটাৰৰ কিছু মূল অংগৰ বিষয়ে দিয়া হৈছে
 হেড্ ষ্টক্  হেড্ ষ্টক হল গিটাৰ টিউন কৰা পেগ্‌ছ ধৰি ৰখা অংগ। 
 টিউনিং পেগ্‌ছ  টিউনিং পেগ্‌ছ তাৰ ধৰি ৰখাত আৰু গিটাৰ টিউন কৰাত ব্যৱহাৰ হয়। 
 নাট  নাটে তাঁৰসমূহ নিজৰ নিজৰ ঠাইত ধৰি ৰাখে। 
 নেক  হেড্ ষ্টককে ধৰি বডিৰ ওপৰৰ সকলো নেক। 
 ফ্ৰেট বৰ্ড  ফ্ৰেট বৰ্ডে ফ্ৰেটসমূহ নিজৰ নিজৰ ঠাইত ধৰি ৰাখে। 
 ফ্ৰেট সমোহ  ফ্ৰেটসমূহ ফ্ৰেট বৰ্ডত পথালিকৈ থাকে। 
 বডি  এজন সোঁহতীয়াই গীটাৰ ধৰিলে সোঁফালে যি বৃহৎ অংশ থাকে, সেয়েই বডি। 
 ব্ৰিজ  ব্ৰিজে তাঁৰসমূহ বডিত ধৰি ৰাখে।

তাৰ সমূহ
গীটাৰত ৬ ডাল তাঁৰ থাকে যাক ষ্ট্ৰিংছ্‌ বুলি কোৱা যায়। প্ৰতিডাল তাঁৰৰে স্বৰ বেলেগ বেলেগ। তাঁৰ কেইডালৰ নাম হল ই,বি,জি,ডি,এ,ই। এই ক্ৰম গীটাৰৰ আতাইতকৈ ক্ষীণ তাঁৰৰ পৰা আতাইতকৈ মোটা তাঁৰলৈকে।

প্ৰকাৰ
মূলত গীটাৰ তিনি প্ৰকাৰৰ। যেনে
 স্পেনিছ গীটাৰ
 হাৱাইন গীটাৰ
 বেছ্‌ গীটাৰ

ইয়াৰ বাদেও স্পেনিছ গীটাৰক ক্লাছিকেল, একাউষ্টিক আৰু ইলেকট্ৰিক আদি ভাগত ভাগ কৰা হয়। 

মায়া ৰাও (; ২ মে ১৯২৮ – ১ ছেপ্টেম্বৰ ২০১৪) আছিল এগৰাকী ভাৰতীয় ধ্ৰুপদী নৃত্যশিল্পী, কৰিঅগ্ৰাফাৰ আৰু কথক নৃত্যৰ প্ৰশিক্ষক। কথকৰ নৃত্যপৰিচালনা বা কৰিঅগ্ৰাফীৰ ক্ষেত্ৰলৈ আগবঢ়োৱা অমূল্য বৰঙনিৰ বাবে তেখেত জনাজাত। তাৰে ভিতৰত উল্লেখযোগ্য হৈছে ডেন্স বেলেট। উত্তৰভাৰতীয় নৃত্যশৈলী কথকক দক্ষিণ ভাৰতলৈ প্ৰসাৰিত কৰাৰ ক্ষেত্ৰত মায়া ৰাওৰ অৱদান অগ্ৰগণ্য। এইক্ষেত্ৰত সততে নাম উচ্চাৰিত হয় তেখেতে আৰম্ভ কৰা নৃত্য বিদ্যালয়খন। বিদ্যালয়খনৰ নাম হৈছে নাট্য ইনষ্টিটিউট অৱ কথক এণ্ড কৰিঅ'গ্ৰাফী। বাংগালোৰৰ মালেশ্বৰমত থকা এইখনি নৃত্যানুষ্ঠান তেখেতে ১৯৮৭ চনত প্ৰতিষ্ঠা কৰিছিল। নাট্য এণ্ড ষ্টেম ড্যান্স কোম্পানী নামৰ নৃত্যকোম্পানীটোৰোত তেখেত হৈছে প্ৰতিষ্ঠাপক অধ্যক্ষ। জয়পুৰ ঘৰানাৰ গুৰু সোহনলাল আৰু সুন্দৰ প্ৰসাদৰ অধীনত মায়া ৰাওৱে প্ৰাৰম্ভিক নৃত্য শিক্ষা গ্ৰহণ কৰে। পৰৱৰ্তী সময়ত তেখেতে দিল্লীত থকা নেশ্যনেল ইনষ্টিটিউট অৱ কথক ড্যান্স (লক্ষ্ণৌ ঘৰানা)ৰ গুৰু শম্ভু মহাৰাজৰ অধীনত প্ৰশিক্ষণ লয়।

১৯৮৯ চনত মায়া ৰাওক সংগীত নাটক একাডেমীয়ে সংগীত নাটক একাডেমী বঁটা প্ৰদান কৰে। ২০১১ চনত একাডেমীয়ে তেখেতেক সংগীত নাটক একাডেমী ঠাকুৰ ৰত্ন সন্মানেৰে বিভূষিত কৰে। ৰবীন্দ্ৰনাথ ঠাকুৰৰ জন্মশতবাৰ্ষিকী উপলক্ষে দেশৰ বিভিন্ন প্ৰান্তৰ মুঠ এশগৰাকী শিল্পীকুশলীক তেওঁলোকৰ অৱদানৰ স্বীকৃতিস্বৰূপে উক্ত বঁটা প্ৰদান কৰা হৈছিল।

শিক্ষা আৰু প্ৰাৰম্ভিক জীৱন
বাংগালোৰৰ মালেশ্বৰম মায়া ৰাওৱে জন্মগ্ৰহণ কৰে। এটা ৰক্ষণশীল কোংকনী ব্ৰাহ্মণ পৰিয়ালত মায়া ৰাওৱে জন্মলাভ কৰিছিল। পিতৃ আছিল প্ৰতিষ্ঠিত স্থপতিবিদ হাতাংগৰী সঞ্জীৱ ৰাও। মাতৃ আছিল সুভদ্ৰা ৰাও। মায়া ৰাওৰ তিনিজন ভ্ৰাতৃ আৰু তিনিজনী ভগ্নী আছিল। জীৱনৰ প্ৰাৰম্ভিক সময়তেই মায়া ৰাওৱে হিন্দুস্তানী শাস্ত্ৰীয় সংগীত শিকে। ৰামা ৰাওৰ পৰা তেখেতে ডিলৰুবা নামৰ বাদ্যটোও বজাবলৈ শিকে। ৰক্ষণশীল পৰিয়ালৰ এজনী কন্যা সন্তানৰ বাবে সেইধৰণৰ কলাশিক্ষা লোৱাটো সেইসময়ত প্ৰায় নিষিদ্ধৰ দৰেই আছিল। ১২ বছৰ বয়সত মায়া ৰাওৱে তেখেতৰ পিতৃৰ লগত উদয় শংকৰৰ দলটোৱে বাংগালোৰৰ বিআৰভি প্ৰেক্ষাগৃহত পৰিৱেশন কৰা এটা নৃত্যানুষ্ঠান উপভোগ কৰে। এইটো অনুষ্ঠান চাই উঠি পিতৃ অতিশয় অভিভূত হৈ পৰে আৰু নিজৰ জীয়েকহঁতকো নৃত্য শিকাবলৈ মন বান্ধে।

তেখেতৰ গুৰু পণ্ডিত ৰামাৰাও নাইক আছিল উস্তাদ ফৈয়জ খানৰ শিষ্য আৰু আগ্ৰা ঘাড়ানাৰ কণ্ঠশিল্পী। বাংগালোৰৰ বেনছন টাউনত তেখেতৰ এখন সংগীত আৰু নৃত্যৰ বিদ্যালয় আছিল, যত বিভিন্ন সংগীত আৰু নৃত্যশৈলীৰ প্ৰশিক্ষণ দিয়া হৈছিল। জয়পুৰ ঘৰানাৰ সোহন লাল আছিল কথক বিভাগৰ তত্ত্বাৱধায়ক। এখেতৰ অধীনতেই মায়াৰ ছয়বছৰীয়া আৰু চাৰিবছৰীয়া ভগ্নীসকলে কথক শিকিবলৈ আৰম্ভ কৰে। কিন্তু জ্যেষ্ঠা ভগ্নী মায়াৰ বয়স বেছি হোৱাৰ বাবে (১২ বছৰ) তেেখেতক কথকৰ প্ৰশিক্ষণ দিয়া নহল। অৱশেষত ১৯৪২ চনত পিতৃয়ে মায়াক কথক প্ৰশিক্ষণৰ বাবে সন্মতি দিয়ে। কিন্তু জীয়েকৰ পৰা মঞ্চত নৃত্য পৰিৱেশনৰ নকৰাৰ প্ৰতিশ্ৰুতিটোও গ্ৰহণ কৰে। অৱশ্যে দুবছৰৰ পিছত যেতিয়া মায়াই বাংগালোৰ টাউন হলত সাৰস্বত সমাজৰ বাবে এটি নৃত্যানুষ্ঠান পৰিৱেশন কৰিলে, তেতিয়া পিতৃয়ে কোনোধৰণৰ প্ৰতিবাদ নকৰিলে।

পঢ়াশলীয়া শিক্ষাৰ সমাপ্তিৰ পিছত তেখেতে কলা শাখাত নামভৰ্তি কৰে। ১৯৪৫ চত বাংগালোৰত থকা চেণ্ট্ৰেল কলেজৰ পৰা তেখেতে ইংৰাজী সাহিত্যত স্নাতক ডিগ্ৰী লাভ কৰে। তাৰ পিছত মায়া ৰাওৱে বাংগালোৰৰে মহাৰাণী কলেজত নামভৰ্তি কৰে। ইয়াত তেখেতে নৃত্য আৰু নৃত্যনাটিকাৰ এটি বিশেষ ক্লাৱ আৰম্ভ কৰে। ইয়াৰ যোগেদিয়েই মায়া ৰাওৱে তেখেতৰ জীৱনৰ প্ৰথমটো গুৰুত্বপূৰ্ণ নৃত্যানুষ্ঠান সীতা হৰণ (১৯৪৭) পৰিৱেশন কৰে। মহাৰাণী কলেজৰ দৰিদ্ৰ শিক্ষাৰ্থীৰ বাবে এইটো অনুষ্ঠান পৰিৱেশন কৰা হৈছিল। ১৯৪৬ চনত তেখেতৰ পিতৃৰ মৃত্য হয়। তেওঁলোকৰ পৈতৃক গৃহটো এবছৰৰ ভিতৰতে নিলামত বিক্ৰী হয় আৰু তেওঁলোকৰ একোঠলীয়া ঘৰ এটালৈ স্থানান্তৰিত হয়। ভ্ৰাতৃ মনোহৰৰ সৈতে মায়া ৰাওৱে ঘৰ চম্ভালিবলৈ প্ৰয়াস কৰে। পৰিয়ালটোৰ প্ৰতিপালনৰ বাবে তেখেতে ১৭ বছৰ বয়সত নৃত্য শিকাবলৈ আৰম্ভ কৰে।


উমা ডগ্ৰা  এগৰাকী ভাৰতীয় কথক নৃত্যশিল্পী। তেওঁ জয়পুৰ ঘৰানাৰ কথক নৃত্যৰ পণ্ডিত দুৰ্গা লালৰ সবাতোকৈ পুৰণি শিষ্য। নৃত্য কৰাৰ লগতে তেওঁ এগৰাকী কৰিঅগ্ৰাফাৰ আৰু শিক্ষয়িত্ৰী। ৪০ বছৰ ধৰি তেওঁ ভাৰতৰ লগতে বিদেশতো নৃত্য প্ৰদৰ্শন কৰি আহিছে।

নীলাভিলাক্কু বা কুথুভিলাক্কু  দক্ষিণ ভাৰতৰ কেৰালা আৰু তামিলনাডুত প্ৰচলিত পাৰম্পৰিক ঐতিহ্যবাহী চাকি বা প্ৰদীপ। ইয়াক কেৰালাত নীলাভিলাক্কু আৰু তামিলনাডুত কুথুভিলাক্কু বুলি কোৱা হয়। পৰম্পৰাগত চাকিবিধ প্ৰতিটো শুভ অনুষ্ঠানৰ আৰম্ভণিত জ্বলোৱা হয়। বিশেষকৈ উপাসনা আৰম্ভ কৰাৰ আগতে মন্দিৰত বা আনুষ্ঠানিক আৰু অনানুষ্ঠানিক কাৰ্যত এই চাকি জ্বলাই কামৰ শুভাৰম্ভ কৰা হয়।

নামৰ উৎপত্তি
 আৰু তামিল ভাষাত নীলাম মানে মজিয়া আৰু ভিলাক্কু মানে চাকি বা প্ৰদীপ। ইয়াৰ নামৰ আক্ষৰিক অৰ্থ হৈছে মজিয়াত ৰখা প্ৰদীপ বা চাকি।

ব্যৱহাৰ
নীলাভিলাক্কু কেৰালাৰ সংস্কৃতিৰ অংশ। সেয়ে ইয়াক জাতি ধৰ্ম বৰ্ণ নিৰ্বিশেষে ব্যৱহাৰ কৰা হয়।
হিন্দু ধৰ্মত ব্যৱহাৰ
নীলাভিলাক্কু কেৰালাৰ হিন্দু পৰিয়ালৰ কেইবাটাও ৰীতি আৰু অনুষ্ঠানৰ অবিচ্ছেদ্য অংশ। সূৰ্য ডুব যোৱাৰ লগে লগে পৰিয়ালৰ যুৱতীসকলে পোহৰৰ চাকিবোৰ ঘৰৰ বাৰাণ্ডালৈ আনি সন্ধিয়াৰ প্ৰাৰ্থনা আৰম্ভ কৰে। সন্ধিয়াৰ প্ৰাৰ্থনাৰ সৈতে অনুষ্ঠানটো পুনৰাবৃত্তি কৰা হয়। হিন্দু মন্দিৰত বিভিন্ন প্ৰকাৰৰ নীলাভিলাক্কু যেনে কুথুভিলাক্কু, থুক্কুভিলাক্কু আদি ব্যৱহাৰ কৰা হয় আৰু কেৰালাৰ পৰম্পৰাগত বিশ্বাস আৰু কাৰ্যকলাপৰ সৈতে ওতপ্ৰোত ভাৱে সম্পৰ্কিত।

যিকোনো সময়ত নীলাভিলাক্কু জ্বলোৱাটো শুভ বুলি বিশ্বাস কৰা হয়। বিভিন্ন কলা প্ৰকাৰৰ উপস্থাপনত নীলাভিলাক্কুৱে এক গুৰুত্বপূৰ্ণ ভূমিকা পালন কৰে। চাকিৰ পোহৰত কলা প্ৰদৰ্শন কৰা হয়। কেৰালাত নীলাভিলাক্কু জ্বলাই বহুতো অনুষ্ঠান উদ্বোধন কৰা হয়।

নীলাভিলাক্কু সাধাৰণতে ব্ৰঞ্জ বা পিতলৰে তৈয়াৰ কৰা হয়। সাধাৰণতে তেল বা ঘিঁউ আৰু কপাহৰ শলিতা চাকি জ্বলাবলৈ ব্যৱহাৰ কৰা হয়। চাকি জ্বলাবলৈ তিনিটা পদ্ধতি সাধাৰণতে ব্যৱহাৰ কৰা হয়। প্ৰথম পদ্ধতিত কেৱল এডাল শলিতা জ্বলোৱা হয় আৰু ইয়াক পৱিত্ৰ দিশলৈ বা দেৱদেৱীৰ ফালে নিৰ্দেশিত কৰা হয়। দ্বিতীয় পদ্ধতি অনুসৰি দুটা দিশত শলিতা জ্বলাই দিয়া হয়। তৃতীয় পদ্ধতিত পাঁচটা দিশত গোটেইকেইটা শলিতা জ্বলাই দিয়া হয়।
খ্ৰীষ্টান ধৰ্মত ব্যৱহাৰ
কেৰালাত খ্ৰীষ্টান ধৰ্মৰ প্ৰচাৰৰ সৈতে চেণ্ট থমাছ খ্ৰীষ্টান বা চিৰিয়াৰ খ্ৰীষ্টান ধৰ্মালম্বী সকলেও নীলাভিলাক্কুক তেওঁলোকৰ গীৰ্জা আৰু ঘৰত ৰাখিবলৈ আৰম্ভ কৰিছিল। পৰম্পৰাগতভাৱে নীলাভিলাক্কু জ্বলাই ঘৰৰ মুখ্য সন্মুখৰ প্ৰৱেশদ্বাৰত ৰখা হয়। মাৰ্গামকলি আৰু পাৰিচামুত্তুকলীৰ দৰে চিৰিয়াৰ খ্ৰীষ্টান কলা প্ৰকাৰবোৰ নীলাভিলাক্কুৰ চাৰিওফালে কৰা হয়। দক্ষিণ ভাৰতৰ মন্দিৰত বিশেষকৈ কেৰালাত আল ভিলাক্কু নামৰ এক বিশেষ প্ৰকাৰৰ নীলাভিলাক্কু ব্যৱহাৰ কৰা হয়।
ইছলাম ধৰ্মত ব্যৱহাৰ
নীলাভিলাক্কু চাকি কিছুমান মুছলিম মছজিদ যেনে পোনানি আল মাকতোম জুমা মছজিদ আৰু কেৰালাৰ জাৰাম বা পবিত্ৰ গুহাত পোৱা যায়।

চিত্ৰ বিথিকা

  .নীলাভিলাক্কু লৈ থকা এগৰাকী মহিলাৰ চিত্ৰ
, നിലവിളക്ക്.চিৰিয়াৰ খ্ৰীষ্টান নীলাভিলাক্কু
,  . জ্বলোৱা নীলাভিলাক্কু চাকি
 .মন্দিৰত ব্যৱহাৰ কৰা ব্ৰঞ্জৰ নীলাভিলাক্কু

