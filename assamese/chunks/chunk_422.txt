হিন্দু ধৰ্মত, দেৱী তাৰা  হৈছে দশ মহাবিদ্যা বা মহান জ্ঞানৰ দেৱীৰ ভিতৰত দ্বিতীয়, আৰু শক্তিৰ এক প্ৰকাৰ বা দেৱীৰ তান্ত্ৰিক প্ৰকাশ। তাৰা শব্দটো সংস্কৃতৰ তাৰ্ মূলৰ পৰা আহিছে, ইয়াৰ অৰ্থ পাৰ কৰোৱা। আন বহুতো সমসাময়িক ভাৰতীয় ভাষাত তাৰা শব্দৰ আন এক অৰ্থ হৈছে তৰা। 

তাৰাৰ উৎপত্তি সম্পৰ্কীয় বিভিন্ন ধৰ্মীয় মত আছে। এটা সংস্কৰণে তাৰাৰ ৰাক্ষসহত্যাৰ ৰূপৰ বিষয়ে বৰ্ণনা কৰিছে হয়গ্ৰীৱ নামৰ এজন ৰাক্ষসে সকলো ঠাইতে ধ্বংসযজ্ঞ চলাইছিল, তেওঁ ব্ৰহ্মাৰ চাৰি বেদ চুৰ কৰাৰ লগতে দেৱতাসকলক অমৰাৱতীৰ (স্বৰ্গ) পৰা নিৰ্বাসিত কৰিছিল আৰু তেওঁলোকৰ সম্পত্তি সমূহ লুটি লৈছিল। উপায়ন্তৰ দেৱতাসকলে পৰিত্ৰাণৰ বাবে ব্ৰহ্মাৰ কাষ চাপিছিল, ব্ৰহ্মাই দেৱগণক কালীৰ ওচৰলৈ যোৱাৰ উপদেশ দিয়াত কালীয়ে তেওঁৰ তৃতীয় চকুৰ পৰা তাৰা নামৰ আন এগৰাকী দেৱী সৃষ্টি কৰিছিল আৰু হয়গ্ৰীৱক পৰাস্ত কৰিবলৈ পঠিয়াইছিল। যুদ্ধত, তাৰাই হয়গ্ৰীৱক বধ কৰে। 

 স্বৰূপ 
কালী আৰু তাৰাৰ ৰূপৰ বৰ্ণনাত সাদৃশ্য আছে। তেওঁলোক দুয়োকে নিস্তেজ বা মৃতদেহৰ দৰে শুই থকা শিৱৰ ওপৰত থিয় হৈ থকা বুলি বৰ্ণনা কৰা হৈছে। অৱশ্যে, কালী দেৱীৰ দেহৰ কলা বৰণৰ বিপৰীতে, তাৰাৰ দেহ নীলা বৰণৰ। দুয়ো নূন্যতম পোছাক পৰিধান কৰে, তাৰা দেৱীয়ে কঁকালত বাঘৰ ছাল মেৰিয়াই পিন্ধে, আনহাতে কালী দেৱীৰ কঁকালত মানুহৰ কটা হাতৰ মালা সদৃশ আৱৰণ থাকে। দুয়োগৰাকীয়ে মুণ্ড মালা পিন্ধে। দুয়োৰে জিভা ৰঙা আৰু বাহিৰলৈ ওলোৱা, মুখৰ পৰা তেজ নিৰ্গত হৈ থাকে। তাৰাদেৱী প্ৰত্যালিধ ভঙ্গীত থিয় হৈ থকা দেখুওৱা হৈছে (যত বাওঁ ভৰি আগলৈ থাকে)। তেওঁৰৰ ভৈৰৱ হৈছে অক্ষোভ্য, এগৰাকী বোধিসত্ত্ব। তাৰা দেৱীয়ে পাঁচজন ধ্যানকাৰী বুদ্ধৰ মুণ্ড খোলাৰে নিৰ্মিত মুকুট পিন্ধে। তেওঁৰ মুঠ আঠটা ভিন্ন ৰূপৰ বাবে অষ্ট তাৰা নামেৰেও জনা যায়। নামসমূহ হৈছে এক জঁটা, উগ্ৰাতাৰা, মহোগ্ৰা, কামেশ্বৰী, চামুণ্ডা, নীলা সৰস্বতী, বজ্ৰ, আৰু ভদ্ৰকালী। তাৰা দেৱীক তেওঁৰ মাতৃ প্ৰবৃত্তিৰ বাবে ভক্ত (ভক্ত) বা তন্ত্ৰিকৰ ওচৰত সহজে সদয় হয় বুলি বিশ্বাস কৰা হয়।

 বৌদ্ধ ধৰ্মত  
তাৰা হৈছে মহাযান বৌদ্ধ ধৰ্মৰ এগৰাকী মহিলা বোধিসত্ত্ব যি বজ্ৰায়ণ বৌদ্ধ ধৰ্মত মহিলা বুদ্ধ হিচাপে বিদিত। তেওঁক মুক্তিৰ মাতৃ বুলি জনা যায়, আৰু কাম আৰু কৃতিত্ব তথা সফলতাৰ গুণাগুণক প্ৰতিনিধিত্ব কৰে। 

কোনো কোনো গৱেষকে বিশ্বাস কৰে যে পাৰ্ণশবৰী হিন্দু দেৱী তাৰাৰ আন এটা নাম।

চম্বয়ালী (টাকৰী লিপিত ) এটি  ভাৰতীয়আৰ্য ভাষা যি উত্তৰ ভাৰতৰ হিমাচল প্ৰদেশৰ চম্বা জিলাত ঘাইকৈ ব্যৱহাৰ কৰা হয়।

 শ্ৰেণীবিভাজন 
চম্বয়ালী ভাষা ৰ উত্তৰ বিভাগৰ এটি ভাষা। এই ভাগক পাহাড়ী ভাষা পৰিয়াল নামেৰেও জনা যায়। পাহাড়ী ভাষা পৰিয়ালৰ মাজতো ই পশ্চিমপাহাড়ী উপভাগৰ অন্তৰ্গত। এই ভাষা চুবুৰীয়া পাহাড়ী ভাষা যেনে মণ্ডিয়ালীৰ সৈতে ভালেমান (৮৩%) পৰস্পৰ বোধগম্যতা আছে।

 ভৌগোলিক বিতৰণ 

 আনুষ্ঠানিক স্থিতি 
এই ভাষাক অনেকে পাহাড়ী বা হিমাচলীও আখ্যা দিয়ে। কোনো কোনোৱে এই ভাষাক  বা ৰ উপভাষাও জ্ঞান কৰে। এই ভাষাৰ কোনো আনুষ্ঠানিক স্বীকৃতি নাই। ৰ মতে এই ভাষা নিশ্চিতভাৱে লুপ্তপ্ৰায়, যাৰ অৰ্থ হল চম্বয়ালী শিশুৱে চম্বয়ালী ভাষা মাতৃভাষা হিচাপে নিশিকা হৈছে। ৰ পূৰ্বে এই ভাষাই ভালেমান ৰাজ্যিক সহাৰী লাভ কৰিছিল। কিন্তু স্বাধীনতাৰ পাছত হিন্দী ভাষাকহে প্ৰাধান্য দিয়া হৈছে।

২০১০ চনত হিমাচল প্ৰদেশৰ বিধান সভাত পাহাড়ী (হিমাচলী)ক ভাৰতৰ সংবিধানৰ অষ্ট অনুসূচীত অন্তৰ্ভুক্ত কৰাৰ দাবী তুলি ধৰা হৈছিল। তেতিয়াৰে পৰা এই বিষয়ত কোনো ইতিবাচক অগ্ৰগতি হোৱা নাই, যদিও অনেক ক্ষুদ্ৰ সংগঠনে ভাষাটো ৰক্ষা কৰিবলৈ চেষ্টা কৰি আহিছে। ৰাজনৈতিক কাৰণত এই ভাষাক হিন্দী ভাষাৰ উপভাষা হিচাপে নথিভুক্ত কৰা হয়, যদিও হিন্দীতকৈ এই ভাষা অন্য স্বীকৃত ভাষা যেনে ডোগ্ৰীৰ সৈতেহে মিলে। এজন হিন্দীভাষী আৰু এজন চম্বয়ালীভাষী লোকে ইজনে সিজনক সহজে বুজি নাপায়।

 ভাষা 
এই ভাষাৰ তিনিটা উপভাষা আছে

 বন্স্যাৰী
 বন্সবাৰী
 গড়ী চম্বয়ালী

 লিপি 
এই ভাষা টাকৰী লিপি ব্যৱহাৰ কৰি লিখা হয়। টাকৰী লিপিৰ চম্বয়ালী সংস্কৰণকে ত মানক ৰূপ হিচাপে অন্তৰ্ভুক্ত কৰা হৈছে।


 শব্দ সম্ভাৰ 

 মাহৰ নাম 
হিন্দু পঞ্জিকাৰ ১২টা মাহৰ চম্বয়ালী নাম তলত চম্বয়ালী ভাষাৰ শব্দৰ উদাহৰণ হিচাপে দিয়া হৈছে।

ইছলাম ধৰ্মত ছাহাবী শব্দৰ ( সহচৰ) দ্বাৰা মুহাম্মাদ (চাল্লাল্লাহু আলাইহি ওয়া ছাল্লাম)ৰ স্বাথী বা সহচৰসকলক নিৰ্দেশ কৰে। ইয়াৰ বহুবচন শব্দ হল ছাহাবা। 
সংজ্ঞা
‘ছাহাবী’ শব্দটো আৰবী ভাষাৰ ‘ছুহবত’ শব্দৰ এটা ৰূপ। একবচনত ‘ছাহেব’ ও ‘ছাহাবী’ আৰু বহুবচনত ‘ছাহাব’ ব্যৱহৃত হয়। আভিধানিক অৰ্থ হল সংগী, স্বাথী, সহচৰ, একেলগে জীৱন যাপনকাৰী অথবা সাহচৰ্য অৱস্থানকাৰী। ইছ মলমী পৰিভষাত ‘ছাহাবা’ শব্দটোৰ দ্বাৰা ৰাছুলুল্লাহ মুহাম্মাদ (ছাঃ)ৰ মহান সংগীস্বাথীসকলক বুজায়। ‘ছাহেব’ শব্দটোৰ বহুবচনৰ আৰু কেইবাটাও ৰূপ আছে। কিন্তু ৰাছুলুল্লাহ মুহাম্মাদ (ছাঃ)ৰ সংগীস্বাথীসকলক বুজাবলৈ‘ছাহেব’ৰ বহুবচনত ‘ছাহাবা’ ৰ উপৰিও ‘আছহাব’ আৰু ‘ছাহব’ও ব্যৱহৃত হোৱা দেখা যায়। 

আল্লামা ইবনে হাজাৰ ৰাহঃ ‘আল–ইছাবা ফী তাময়ীযিছ ছাহাবা’ গ্ৰন্থত ছাহাবীৰ সংজ্ঞা দিবলৈ গৈ কৈছেঃ 

চাপৰ ( ˈʃɑːə) অসমৰ ধুবুৰী জিলাত অৱস্থিত এখন ঠাই ৷ এই অঞ্চলটো অসমৰ  প্ৰাক্তন মুখ্যমন্ত্ৰী শৰৎ চন্দ্ৰ সিংহৰো গৃহভূমি৷   
ইতিহাস


ভৌগোলিক বিৱৰণ
ভৌগোলিকভাৱে চাপৰ .ত অৱস্থিত৷ সাগৰ পৃষ্ঠৰ পৰা ইয়াৰ গড় উচ্চতা প্ৰায় ২২ মিটাৰ (৭২ ফুট)৷ 
আন্তগাঁথনি
২০১১ চনৰ লোকপিয়ল অনুসৰি চাপৰৰ মুঠ জনসংখ্যা ১৮,৫৫৯ জন৷ ইয়াৰে ৫২% পুৰুষ আৰু ৪৮% মহিলা৷ মুঠ জনসংখ্যাৰ ১৪% ছয় বছৰৰ অনুৰ্ধৰ৷
চাপৰৰ গড় সাক্ষৰতাৰ হাৰ ৬৫% ৷ ইয়াৰ ভিতৰত পুৰুষ আৰু মহিলাৰ গড় সাক্ষৰতাৰ হাৰ পৃথককৈ ক্ৰমান্বয়ে ৭১% আৰু ৫৮%৷

যাতায়ত ব্যৱস্থা
৩১ নং ৰাষ্ট্ৰীয় ঘাইপথটো চাপৰৰ মাজেদি পাৰ হৈ গৈছে৷

ইয়াৰখুষ্টা  হৈছে আৰ্মেনিয়াৰ লোক নৃত্য আৰু সমৰকলা নৃত্য, এই নৃত্য ছাছুন অঞ্চলৰ ঐতিহাসিক উচ্চভূমি অঞ্চলত বেছিকৈ দেখা যায়৷ ইয়াৰখুষ্টা নৃত্য আৰ্মেনিয়াৰ বহল পৰিসৰত দেখা পোৱা ক্লেপ ডান্স শ্ৰেণীৰ অন্তৰ্গত। এই নৃত্য কেৱল পুৰুষে পৰিৱেশন কৰে৷ নৃত্যৰ সময়ত তেওঁলোকে যোৰা যোৰাকৈ ইজনে সিজনৰ মুখামুখি হৈ থিয় হয়। নৃত্যৰ মূল উপাদানটো হ’ল আগবাঢ়ি যোৱা৷ গতিকে, অংশগ্ৰহণকাৰীসকলে দ্ৰুতগতিত ইজনে সিজনৰ কাষলৈ আগুৱাই যায় আৰু বিপৰীত শাৰীৰ নৃত্যশিল্পীসকলৰ হাতৰ তলুৱাত হাত দি জোৰকৈ চাপৰি বজায়। সময়ৰ পৰিৱৰ্তনৰ লগে লগে পুৰুষে পৰিৱেশন কৰা এই নৃত্যত আজিকালি যুৱতী বা মহিলায়ো অংশ লোৱা দেখা গৈছে৷

ইতিহাস আৰু পৰম্পৰা
ইয়াৰখুষ্টাৰ উৎপত্তি মধ্যযুগৰ আৰম্ভণিতে হোৱা বুলি বিশ্বাস কৰা হয়, কাৰণ ইয়াৰ উল্লেখ মভচেছ খোৰেনাট্সি, বাইজেণ্টিয়ামৰ ফাউষ্টাছ আৰু গ্ৰীগৰ মেজিষ্ট্ৰছৰ গ্ৰন্থত পোৱা গৈছে।

আৰ্মেনিয়াৰ পৰম্পৰা অনুসৰি কোনো যুদ্ধৰ পূৰ্বে আৰ্মেনিয়ান সৈন্যই ইয়াৰখুষ্টা নৃত্য পৰিৱেশন কৰে৷ ইয়াৰ উদ্দেশ্য, কিছু পৰিমাণে আচাৰঅনুষ্ঠান পালনৰ কৰা আৰু কিছু পৰিমাণে মনৰ ভয় দূৰ কৰিবলৈ আৰু অধিক ফলপ্ৰসূ কাৰণ হ’ল, হাতে হাতে যুঁজৰ দৰে চাপৰি মাৰি যুদ্ধৰ মনোভাৱ বৃদ্ধি কৰা।
​
​
ইয়াৰখুষ্টা নৃত্যৰ সৈতে সংগত কৰা সুৰ ইচ্ছাকৃতভাৱে উচ্চ স্বৰত বজোৱা হয়৷ ইয়াৰ বাদ্য হ’ল, দুটা জুৰ্না বা পিকু নামৰ হৰ্ণপাইপ আৰু এটা বা দুটা মূৰৰ বেছ ড্ৰাম বা ঢোল৷ প্ৰত্যেকটো ড্ৰামৰ পেটৰ বিপৰীত ফালৰ পৰা মেলেট আৰু লাঠিৰে আঘাত কৰা হয়। এইটো প্ৰমাণিত হৈছে যে, হৰ্ণপাইপৰ উচ্চ কম্পাঙ্কৰ সুৰ আৰু বেছ ড্ৰামৰ গভীৰ অথচ কম কম্পাঙ্কৰ স্পন্দনৰ সংমিশ্ৰণে উচ্চতকৈয়ো উচ্চ প্ৰসাৰৰ শব্দৰ সৃষ্টি কৰে আৰু সৃষ্ট সংমিশ্ৰিত সুৰে ইয়াৰখুষ্টাৰ নৃত্যশিল্পীসকলক উল্লাসিত অৱস্থাত ৰাখিবলৈ সক্ষম হয়৷ এই কাৰকে সাধাৰণতে ইয়াৰখুষ্টাৰ নৃত্যশিল্পীসকলৰ এড্ৰিনেলিনএপিনেফ্ৰিন হ’ৰম’নৰ প্ৰভাৱ বৃদ্ধি কৰে৷

আধুনিক পুনৰুত্থান
আধুনিক আৰ্মেনিয়াত আৰ্মেনিয়ান গণহত্যাৰ পিছত ছুছৌনৰ পৰা অহা শৰণাৰ্থীসকলে বসতি স্থাপন কৰা ঠাইসমূহত বিশেষকৈ টালিন, অপৰাণ আৰু আষ্টাৰক চহৰৰ আশেপাশে থকা গাঁওসমূহত ইয়াৰখুষ্টা জনপ্ৰিয় হৈ পৰে। ১৯৩০ চনৰ শেষৰ ফালে ইয়েৰেভান নৃত্য মহাবিদ্যালয়ত অধ্যাপনা কৰা স্ৰবুহি লিচিচিয়ানে এই নৃত্য জনপ্ৰিয় কৰিবলৈ কাম কৰে। ১৯৫৭ চনত লোক সংস্কৃতিৰ অনুৰাগী বহৰাম আৰিষ্টাকেছিয়ানে এই নৃত্যটোক অধিক পৰিশোধন কৰে আৰু আশ্ৰাক গাঁৱৰ লোকৰ দ্বাৰা এটা লোক নৃত্যৰ দল উলিয়াই ইয়াক পৰিৱেশন কৰাৰ ব্যৱস্থা কৰে।

১৯৮০ চনত লোক সংস্কৃতিৰ দল মাৰাটুক আৰু পিছলৈ লোক সংস্কৃতিৰ দল কাৰিনে এই নৃত্যটোক পুনৰ সজীৱ কৰি তুলিছিল। আৰ্মেনিয়ান সেনাৰ নৃত্য আৰু গীতৰ পাঠ্যক্ৰমত ইয়াৰখুষ্টাক পাঠ্য হিচাপে অন্তৰ্ভুক্ত কৰাৰ প্ৰয়াস কৰা হৈছে। 

ইয়াৰখুষ্টাই আৰ্মেনিয়াৰ সাহিত্য আৰু চিত্ৰকলাতো ঠাই পাইছে। ইয়াৰ বিষয়বস্তুক চুই যোৱা কেইবাটাও কবিতা আৰু চিত্ৰকলাৰ নমুনা পোৱা গৈছে। সেইবোৰৰ ভিতৰত ১৯৭৫ চনত প্ৰকাশিত গেভৰ্গ এমিনে লিখা ডেন্স অৱ ছেজন নামৰ কবিতাটো এটা উল্লেখযোগ্য কবিতা। চিত্ৰনিৰ্মাতা গগিক হাৰুত্যুন্যানে প্ৰযোজনা কৰা ছবি মেন (১৯৭২) আৰু ইয়াৰখুষ্টা (২০০৪)ত ইয়াৰখুষ্টা নৃত্যক বিশিষ্টভাৱে প্ৰকাশ কৰা দেখা গৈছে।

চিত্ৰভাণ্ডাৰ

    .
    .
    .
    .


ভিদিও লিংক
..?       ..?      ..?    

লাচিত দিৱস হৈছে প্ৰতিবছৰে ২৪ নৱেম্বৰৰ দিনটোত সমগ্ৰ অসমতে লাচিত বৰফুকনৰ বীৰত্ব আৰু শৰাইঘাটৰ যুদ্ধত অসমীয়া সেনাৰ বিজয়ৰ স্মৃতিত পালন কৰা এক দিৱস। অসমত এই দিনটোত চৰকাৰি ভাৱে বন্ধৰ দিন হিচাপে পালন কৰা হয়।। ২০২২ চনৰ লাচিত দিৱস অসম চৰকাৰৰ হস্তক্ষেপত লাচিত বৰফুকনৰ ৪০০ সংখ্যক জন্মজয়ন্তী হিচাপে বিশাল আয়োজনেৰে অসম তথা দিল্লীত উদযাপন কৰা হৈছিল।

ইতিহাস
বিংশ শতিকাৰ আৰম্ভণিৰ পৰাই উজনি অসমৰ কোনোকোনো স্থানীয় লোকে ২৪ নৱেম্বৰৰ দিনটো মূলতঃ ঔপনিৱেশিক চৰকাৰৰ প্ৰব্ৰজন সমৰ্থক নীতিৰ প্ৰতিবাদত লাচিত দিৱস হিচাপে স্মৰণ কৰিবলৈ আৰম্ভ কৰে। ১৯৪৭ চনত, সূৰ্য কুমাৰ ভূঞাই লাচিত বৰফুকন এণ্ড হিজ টাইমছ গ্ৰন্থত মোগল সাম্ৰাজ্যৰ সৈতে আহোম সংঘাতৰ বুৰঞ্জী ৰাষ্ট্ৰবাদী দৃষ্টিকোণৰ পৰা লিখিছিল। বিংশ শতিকাৰ শেষৰ ফালে ইউনাইটেড লিবাৰেচন ফ্ৰণ্ট অৱ আছাম (আলফা) — যিটো বিচ্ছিন্নতাবাদী সংগঠনে স্বাধীন আৰু সাৰ্বভৌম অসম গঠনৰ বাবে চেষ্টা কৰিছিল — বৰফুকনৰ চিত্ৰকল্পক উপজাতীয়তাবাদী অপপ্ৰচাৰৰ বাবে ব্যাপকভাৱে ব্যৱহাৰ কৰিছিল।

ৰাজ্যপাল শ্ৰীনিবাস কুমাৰ সিনহাৰ অধীনত প্ৰথমবাৰৰ বাবে অসম চৰকাৰে বৰফুকনৰ স্মৃতি যিকোনো প্ৰশংসনীয় পৰিসৰত সংগঠিত কৰিছিল। সিনহাই ১৯৯৮ চনত  বাৰ্ষিক লাচিত বৰফুকন সোঁৱৰণী বক্তৃতা আৰম্ভ কৰিছিল আৰু নেচনেল ডিফেন্স একাডেমীৰ পৰা শ্ৰেষ্ঠ পাছ আউট কেডেটক লাচিতৰ নামেৰে এটা পদক প্ৰদান কৰিব পৰা যাব বুলি মন্ত্ৰালয়ত ঘোষণা কৰিছিল। সময়ৰ লগে লগে বৰফুকনক ভাৰতীয় সামৰিক নায়ক হিচাপে হিন্দু জাতীয়তাবাদী ব্যাকৰণৰ ভিতৰত নিজৰ কৰি লোৱা হ’ল; ২০০৪ চনত জয়ীতা শৰ্মাই লিখিছিল যে বৰফুকনক প্ৰাধান্য দিবলৈ সৰ্বাধিক চেষ্টা আলফাৰ বিপৰীতে অসম চৰকাৰেহে চেষ্টা কৰিছিল।

৪০০ সংখ্যক জন্মজয়ন্তী

২০২২ চনত লাচিত বৰফুকনৰ ৪০০ সংখ্যক জন্মজয়ন্তী উদযাপন হৈ যায়। অসমৰ বিভিন্ন শিক্ষানুষ্ঠান সমূহত চৰকাৰি নিৰ্দেশনাত লাচিত দিৱস উপলক্ষে ১৯ নৱেম্বৰৰ পৰা বিভিন্ন কাৰ্যসূচী যেনে ৰচনা, চিত্ৰাংকন, কুইজ, আকস্মিক বক্তৃতা, নাটক, শোভাযাত্ৰা, বৃক্ষ ৰোপণ আদিৰ প্ৰতিযোগিতা অনুষ্ঠিত কৰি লাচিত দিৱস উদযাপন কৰা হয়। দেশৰ ৰাজধানী নতুন দিল্লীতো ২৩ নৱেম্বৰৰ পৰা ২৫ নৱেম্বৰলৈ লাচিত বৰফুকনৰ ৪০০ সংখ্যক জন্ম জয়ন্তী তিনিদিনীয়াকৈ উদযাপন হয়। লাচিত দিৱস উপলক্ষে অসম চৰকাৰে লাচিত বৰফুকনৰ নামত এটা ৱেবছাইট আৰু এটা এপ মুকলি কৰে। লগতে বিভিন্ন চৰকাৰী আৰু বেচৰকাৰী কৰ্মচাৰী সকলক এই ৱেবছাইটত লাচিত বিষয়ক লিখনি দাখিল কৰিবলৈয়ো নিৰ্দেশ দিয়ে।অসম চৰকাৰৰ সেই আহ্বানৰ প্ৰতি সঁহাৰি জনায় প্ৰায় ৪২ লাখৰো অধিক লোকে ৰচনা লিখি অনলাইন যোগে আপলোড কৰিছিল।লাচিত বৰফুকনৰ বিষয়ে লিখা সেই ৰচনাই    ত স্থান লাভ কৰিবলৈ সক্ষম হয়।   ৰ       ৰ শিতানত লাচিত বৰফুকনৰ এই ৰচনাই স্বীকৃতি লাভ কৰে। 

অসমৰ মুখ্যমন্ত্ৰী  আহোম সেনাপতি জনৰ ৪০০ তম জন্ম জয়ন্তী উপলক্ষে ২০২২ চনত চলি থকা উদযাপনৰ অংশ হিচাপে কণ্ঠশিল্পী  দ্বাৰা ৰচিত এটা বিষয় গীত মুকলি কৰে। ‘মহাবীৰ’ লাচিতৰ ত্যাগৰ প্ৰতি শ্ৰদ্ধাঞ্জলি জনাই এই গীতটোৱে জনসাধাৰণৰ মাজত “জাতীয়তাবাদ” বৃদ্ধি কৰিব বুলি আশা প্ৰকাশ কৰে। উক্ত বৰ্ষৰ আৰম্ভণিতে তদানীন্তন ৰাষ্ট্ৰপতি   উদযাপনৰ শুভাৰম্ভণি কৰি যুদ্ধ স্মৃতিসৌধ আৰু নায়ক জনৰ ১৫০ ফুট উচ্চতাৰ ব্ৰঞ্জৰ প্ৰতিমূৰ্তিৰ আধাৰশিলা স্থাপন কৰিছিল।

টোকা


শ্ৰেণীঅসম সম্পৰ্কীয় তালিকা
শ্ৰেণীঅসম সম্পৰ্কীয় তালিকা
শ্ৰেণীঅসম সম্পৰ্কীয় তালিকা
শ্ৰেণীঅসম সম্পৰ্কীয় তালিকা
অনাচাৰৰ নিষেধাজ্ঞা  হ’ল এনে এক সাংস্কৃতিক নিয়ম বা নীতি যিয়ে একেটা পৰিয়ালৰ কিছুমান সদস্যৰ মাজত, মূলতঃ তেজৰ দ্বাৰা সম্পৰ্কিত ব্যক্তিৰ মাজত যৌন সম্পৰ্ক নিষিদ্ধ কৰে। সকলো মানৱ সংস্কৃতিতে এনে নীতিনিয়ম আছে যিয়ে উপযুক্ত বা অনুমোদিত যৌন বা বিবাহ সংগী বুলি গণ্য কৰাসকলৰ পৰা কিছুমান ঘনিষ্ঠ আত্মীয়ক বাদ দিয়ে, যাৰ ফলত এনে সম্পৰ্ক নিষিদ্ধ হৈ পৰে। কিন্তু যৌন সংগী হিচাপে কোনবোৰ তেজৰ সম্পৰ্ক অনুমোদিত আৰু কোনবোৰ নহয় সেই সম্পৰ্কে সংস্কৃতিৰ মাজত বিভিন্ন নীতিনিয়ম বিদ্যমান। সম্পৰ্কীয় ব্যক্তিৰ মাজত যিবোৰ যৌন সম্পৰ্ক নিষেধাজ্ঞাৰ অধীনত থাকে, সেইবোৰক অনাচাৰ সম্পৰ্ক বোলা হয়। 

কিছুমান সংস্কৃতিত কোনো ধৰণৰ অনুসন্ধানযোগ্য জৈৱিক সম্পৰ্ক নাথাকিলেও বংশসদস্যৰ মাজত যৌন সম্পৰ্ক নিষিদ্ধ কৰা হয়, আনহাতে জৈৱিক সম্পৰ্কৰ অস্তিত্ব নিৰ্বিশেষে আন বংশৰ সদস্যৰ অনুমতি দিয়া হয়। বহু সংস্কৃতিত কিছুমান বিশেষ ধৰণৰ বংশসদস্যৰ সম্পৰ্কক যৌন আৰু বৈবাহিক সংগী হিচাপে পছন্দ কৰা হয়, আনহাতে আন কিছুমানত এইবোৰ নিষিদ্ধ। কিছুমান সংস্কৃতিত পেহীমামা আৰু ভতিজাভতিজীৰ মাজত যৌন আৰু বৈবাহিক সম্পৰ্কৰ অনুমতি দিয়া হয়। কিছুমান ক্ষেত্ৰত ভাই–ভনীৰ বিবাহৰ প্ৰথা অভিজাত শ্ৰেণীৰ মাজত প্ৰচলিত হৈ আহিছে। অভিভাৱক–সন্তান আৰু ভাইভনীৰ মাজত এনে সম্পৰ্ক প্ৰায় সৰ্বজনীনভাৱে নিষিদ্ধ।

উৎপত্তি
অনাচাৰৰ নিষেধাজ্ঞাৰ উৎপত্তি সম্পৰ্কে থকা বিতৰ্কত এটা প্ৰশ্ন উত্থাপন হয় যে, ই প্ৰকৃতিৰ ওপৰত ভিত্তি কৰি কৰা হৈছে নে লালনপালনৰ ওপৰত ভিত্তি কৰি কৰা হৈছে। এটা ব্যাখ্যাই অনাচাৰ নিষেধাজ্ঞাক যৌন সংগীৰ প্ৰতি জৈৱিকভাৱে বিকশিত হোৱা পছন্দৰ সাংস্কৃতিক ৰূপায়ণ হিচাপে লয়, যাৰ সৈতে জিন বিনিময়ৰ সম্ভাৱনা নাই কাৰণ অন্তৰ্প্ৰজননৰ ক্ষতিকাৰক ফলাফল হ’ব পাৰে। 

আটাইতকৈ বেছি প্ৰচলিত অনুমান অনুসৰি তথাকথিত ৱেষ্টাৰমাৰ্ক প্ৰভাৱে প্ৰাপ্তবয়স্কসকলক তেওঁলোকৰ সৈতে ডাঙৰ হোৱা ব্যক্তিৰ সৈতে যৌন সম্পৰ্ক স্থাপনৰ পৰা নিৰুৎসাহিত কৰে। ৱেষ্টাৰমাৰ্ক ইফেক্টৰ অস্তিত্বই কিছু অভিজ্ঞতাভিত্তিক সমৰ্থন লাভ কৰিছে।, ,              ,  .    .  ,   , , . 

গৱেষণা
আধুনিক নৃতত্ত্বৰ বিকাশ এনে এটা সময়ত হৈছিল যেতিয়া বহুতো মানৱ সমাজ নিৰক্ষৰ আছিল, আৰু অনাচাৰৰ নিষেধাজ্ঞাৰ ওপৰত বহু গৱেষণা আইনী সংহিতা নাছিল। সেয়েহে, বিবাহ আৰু অনাচাৰ সম্পৰ্কীয় লিখিত আইন নথকা সমাজত এনে সম্পৰ্ক সংঘটিত হৈছিল। তথাপিও নৃতত্ত্ববিদসকলে বিবাহৰ প্ৰতিষ্ঠান, আৰু উপযুক্তঅনুপযুক্ত যৌন আচৰণ সম্পৰ্কীয় নিয়মসমূহ প্ৰতিখন সমাজতে বিদ্যমান বুলি বিবেচনা কৰিছে।

নৃতত্ত্ববিদসকলে সামাজিক নীতিনিয়ম আৰু প্ৰকৃত সামাজিক আচৰণৰ মাজত পাৰ্থক্য ৰাখে; বহুতো সামাজিক তত্ত্বই দুয়োটাৰ মাজৰ পাৰ্থক্য আৰু সম্পৰ্কৰ সন্ধান কৰে। ইয়াৰ উপৰিও এই তত্ত্বসমূহত নৃতত্ত্ববিদসকলে সাধাৰণতে কেৱল ভাতৃ–ভগ্নীৰ অনাচাৰৰ প্ৰতিহে চিন্তিত, আৰু তেওঁলোকে দাবী কৰা নাই যে পৰিয়ালৰ সদস্যসকলৰ মাজত হোৱা সকলো যৌন সম্পৰ্কক নিষিদ্ধ বা আনকি সেই সমাজে অনাচাৰী বুলিও গণ্য কৰাটো বাধ্যতামূলক। এই তত্ত্বসমূহ আৰু জটিল হৈ উঠে যেতিয়া বহু সমাজত ইজনে সিজনৰ লগত বিভিন্ন ধৰণে, আৰু কেতিয়াবা দূৰৈৰ পৰা সম্পৰ্ক স্থাপন কৰা মানুহক একেলগে ভাইভনী হিচাপে শ্ৰেণীভুক্ত কৰা হয় তথা আন যিসকলৰ জিনীয়ভাৱে ঠিক তেনেদৰেই ঘনিষ্ঠ সম্পৰ্ক আছে তেওঁলোকক পৰিয়ালৰ সদস্য বুলি গণ্য কৰা নহয়। 

তদুপৰি অনাচাৰৰ সংজ্ঞাটোৱে নিজকে যৌন সম্পৰ্কত সীমাবদ্ধ কৰি ৰাখিছে; ইয়াৰ অৰ্থ এইটো নহয় যে অন্য ধৰণৰ যৌন সংস্পৰ্শ নহয়, বা নিষিদ্ধ কৰা হয়, বা অনুমতি প্ৰদান কৰা হয়। উদাহৰণস্বৰূপে, আৰ্কটিকৰ কিছুমান ইনুইট সমাজত আৰু পৰম্পৰাগতভাৱে বালিত মাতৃসকলে নিয়মিতভাৱে নিজৰ কেঁচুৱা পুত্ৰৰ লিংগত আঘাত কৰিছিল; এনে আচৰণক স্তনপান কৰাতকৈ বেছি যৌন গন্ধী নহয় বুলি গণ্য কৰা হৈছিল।

ট্ৰব্ৰিয়াণ্ড দ্বীপপুঞ্জৰ লোকসকলে এগৰাকী মহিলা আৰু তেওঁৰ ভাতৃৰ মাজত  আৰু এগৰাকী মহিলা আৰু তেওঁৰ পিতৃৰ মাজত               ,           ,        যৌন সম্পৰ্ক দুয়োটাকে নিষিদ্ধ কৰে, কিন্তু তেওঁলোকে এই নিষেধাজ্ঞাসমূহক অতি বেলেগ ধৰণে বৰ্ণনা কৰিছে এগৰাকী মহিলা আৰু তেওঁৰ ভাতৃৰ মাজৰ সম্পৰ্ক নিষিদ্ধ শ্ৰেণীৰ ভিতৰত পৰে যদি এই সম্পৰ্ক একেটা বংশৰ সদস্যৰ মাজত গঢ় লয়, কিন্তু এগৰাকী মহিলা আৰু তেওঁৰ পিতৃৰ মাজৰ সম্পৰ্ক নিষিদ্ধ নহয়। কাৰণ ট্ৰ’ব্ৰিয়াণ্ডাৰ সকল মাততান্ত্ৰিকৃ; ইয়াত সন্তান সকলক মাতৃ বংশৰ বুলি ধৰা হয়। পিতৃৰ নহয়। এইদৰে এজন পুৰুষ আৰু তেওঁৰ মাকৰ ভনীয়েক (আৰু মাকৰ ভনীয়েকৰ ছোৱালী)ৰ মাজত হোৱা যৌন সম্পৰ্ককো অনাচাৰী বুলি গণ্য কৰা হয়, কিন্তু এজন পুৰুষ আৰু তেওঁৰ পিতৃৰ ভনীয়েকৰ মাজৰ সম্পৰ্কক এনেদৰে ভবা নহয়। এজন পুৰুষ আৰু তেওঁৰ পিতৃৰ ভনীয়েকৰ মাজত প্ৰায়ে ধেমেলীয়া সম্পৰ্ক থাকিব পৰে। ট্ৰব্ৰিয়াণ্ড সমাজে এজন পুৰুষ আৰু তেওঁৰ পিতৃৰ ভনীয়েক বা তেওঁৰ পিতৃৰ ভনীয়েকৰ কন্যাৰ সৈতে যৌন সম্পৰ্ক স্থাপন বা বিয়া কৰাবলৈ উৎসাহিত কৰে।

দ্য চিক্ৰেট গাৰ্ডেন  হল ফ্ৰান্সেছ হডছন বাৰ্নেট  ৰচিত এখন । ১৯১০ চনৰ শৰৎ কালৰ পৰা ইয়াৰ খণ্ড খণ্ডকৈ প্ৰকাশ আৰম্ভ হয় আৰু ১৯১১ চনত ই সম্পূৰ্ণৰূপে প্ৰকাশ হৈ ওলায়। ই বৰ্তমান ব্ৰুনেটৰ সবাতোকৈ জনপ্ৰিয় উপন্যাস সমূহৰ ভিতৰৰ এখন হোৱাৰ উপৰিও এখন ক্লাচিক ইংৰাজী উপন্যাস হিচাপে পৰিগণিত হৈছে। 

কাহিনীৰ সাৰাংশ
মেৰী লেনক্স হল ভাৰতৰ এটা ধনী ব্ৰিটিছ পৰিয়ালত জন্ম লাভ কৰা এজনী দহ বছৰীয়া ছোৱালী। মেৰীৰ মাক দেউতাকে তাইৰ অলপো যতন লোৱা নাছিল। বৰং চাকৰ নাকৰবোৰে হে সকলো সময়তে তাইৰ আলপৈচান ধৰি তাইক শান্ত কৰি ৰাখিবলৈ পাৰ্যমানে চেষ্টা কৰিবলগীয়া হৈছিল। তাই বৰ অনাকৰ্ষণীয় , মেজাজী , খঙাল , আকোঁৰগোঁজ , কঁঠুৱা আৰু নষ্ট মগজৰ ছোৱালী আছিল। কালক্ৰমত কলেৰা মহামাৰীয়ে তাইৰ মাক দেউতাক চাকৰ নাকৰ সকলোকে মৃত্যমুখলৈ ঠেলি দিয়ে আৰু তাই য়ৰ্কশ্বায়াৰ , লণ্ডনত থকা খুড়াক আৰ্কিবাল্ড ক্ৰেভেনৰ লগত থাকিবলৈ আহে। 

প্ৰথম প্ৰথম তাইৰ সকলোবোৰ অপছন্দ হয়...বিৰাট ডাঙৰ ঘৰটো , তাত থকা মানুহবোৰ আৰু সকলোতকৈ অপছন্দ হয় শীতকালৰ পিছত ধূসৰ হৈ পৰা , জোপোহাৰে ভৰি থকা বিশাল জলাহভূমি খন। মেৰীক নিৰ্দেশ দিয়া হয় তাই যাতে তাইৰ বাবে নিৰ্দিষ্ট কৰি থোৱা কোঠাদুটিতেই সীমাবদ্ধ থাকে। এয়াও কোৱা হয় যে তাইক কোনেও কেতিয়াও দিকদাৰিও কৰি নকৰে। মেৰীৰ মৰমিয়াল আয়া
মাৰ্থা ছৱাৰবীয়ে তাইক প্ৰয়াত মিছেজ ক্ৰেভেনৰ কথা কয় যে তেওঁ প্ৰায়ে এখন ব্যক্তিগত বাগিছাত গোলাপ ফুল ৰুই সময় কটাইছিল। কিন্তু এক দুৰ্ঘটনাত তেওঁৰ মৃত্যু হয় আৰু মিঃ ক্ৰেভেনে বাগিছাখনত তলা মাৰি তাৰ ছাবিপাত কৰবাত পুতি থয়। এয়া শুনি মেৰী উৎকণ্ঠিত হয় আৰু লাহে লাহে তাইৰ বেয়া মেজাজটো ভাললৈ আহিবলৈ ধৰে। 

তাই মাৰ্থা , বাগিচাৰ মালী বেন ৱেদাৰষ্টাফ আৰু ৰঙাবুকুৰ ৰবিনচৰাইটোৰ লগত থাকি ভাল পাবলৈ লয়। আগতে খাবলৈ ববলৈ মন নকৰা ছোৱালীজনীৰ অনবৰতে ভোক লাগি থাকিবলৈ ধৰে আৰু জলাহভূমিখনত খেলোতে খেলোতে তাইৰ নিজকে শক্তিশালী যেন লাগিবলৈ ধৰে। মাৰ্থাৰ মাকে মেৰীক উৎসাহিত কৰিবলৈ স্কিপিং ৰছী এডাল উপহাৰ দিয়ে। মেৰীয়ে সেই গোপন বাগিছাখন বিচাৰি বিচাৰি তাইৰ সময়বোৰ কটাবলৈ ধৰিলে। লগতে তাই সেই বৃহৎ ঘৰটোত প্ৰায়ে শুনা পোৱা কান্দোনৰ চিঞৰটোৰ সন্ধানতো ব্যস্ত থাকিল যাৰ কথা ঘৰটোৰ চাকৰ নাকৰবোৰো শুনা বুলি অস্বীকাৰ কৰে। 
মেৰীয়ে এদিন সেই গোপন বাগিচাখনৰ দেৱালত ছাবিৰ ফুটাটো আৰু লগতে ছাবি পাতো বিচাৰি পায়। মাৰ্থাৰ বাৰ বছৰীয়া ভায়েক ডিকনে তাইক বাগিছাৰ বাবে প্ৰয়োজনীয় সা সঁজুলি আনি দিয়ে। ডিকনৰ বন্ধুত্বপূৰ্ণ ব্যৱহাৰ আৰু জীৱজন্তুৰ লগত থকা সম্পৰ্কৰ বাবে মেৰীয়ে ডিকনক খুব পছন্দ কৰে আৰু কথাটো গোপন কৰি ৰখাৰ চৰ্তসাপেক্ষে তাকো গোপন বাগিচাখনৰ ভিতৰলৈ লৈ যায়। 

সেই ৰাতিয়েই মেৰীয়ে আকৌ কান্দোনৰ শব্দটি শুনা পায়। শব্দটো অনুসৰণ কৰি গৈ গৈ তাই এটা কোঠাত তাইৰ সমবয়সীয়া লৰাক বিচাৰি পায়। কিছু সময় পিছত তাই গম পায় যে তাৰ নাম কলিন, সি মিঃ ক্ৰেভেনৰ পুত্ৰ, সি সৰু হৈ থাকোঁতে তাৰ মাকৰ মৃত্যু হয়। মেৰীয়ে এয়াও গম পায় যে তাৰ ৰাজহাড়ৰ এটা ডাঙৰ অসুখ আছে। মেৰীয়ে সদায় তাক দেখা কৰিবলৈ অহা কৰিলে আৰু ডিকন আৰু জন্তুবোৰৰ, জলাহভূমিখন­ৰ আৰু গোপন বাগিচাখনৰ কথাবোৰ কৈ তাৰ দুখবোৰ পাহৰাই ৰাখিবলৈ ললে। মেৰীয়ে তাৰ আগত তাই বাগিচাখন বিচাৰি পোৱা বুলি স্বীকাৰ কৰে আৰু দুয়ো একমত হয় যে কলিনক সতেজ, মুকলি বতাহৰ প্ৰয়োজন। 

এখন হুইলচেয়াৰত বহাই লৈ মেৰীয়ে কলিনক বহুবছৰৰ মূৰত বাহিৰলৈ উলিয়াই নিয়ে। 
বাগিচাৰ ভিতৰত তিনিও বেনক জখলাত উঠি মূৰ ডাঙি ভিতৰলৈ চাই থকা দেখি আচৰিত হয়। আনহাতে বেনৰো ইহঁতক দেখি খং উঠে আৰু স্বীকাৰ কৰে যে সি কলিনক পঙ্গু বুলি ভাবিছিল। নিজকে সূস্থ বুলি প্ৰমাণ কৰিবলৈ কলিনে থিয় দিয়ে আৰু সি নিজেও গম পায় যে তাৰ ভৰি দুখন সম্পূৰ্ণ সূস্থ , মাত্ৰ ব্যৱহাৰ নকৰা বাবে দুৰ্বল হৈ পৰিছে। 
কলিনে বাগিচাত সময় কটোৱাৰ ফলত কলিন দিনে দিনে সবল হৈ আহিল। সিহঁতে পত্নীবিয়োগত ম্ৰিয়মাণ হৈ থকা কলিনৰ দেউতাকক আচৰিত কৰি দিয়াৰ পৰিকল্পনা কৰে। কলিন যিমানেই সুস্থ হৈ আহে মিঃ ক্ৰেভেনৰ মনটোও ভাল হৈ আহিবলৈ ধৰে। এদিন তেওঁ সপোনতে পত্নীয়ে সেই গোপন বাগিচালৈ মাতি থকা দেখা পায় আৰু তেওঁ লগে লগে ঘৰ অভিমুখে ৰাওনা হয়। ঘৰলৈ আহিয়েই তেওঁ বাগিচালৈ আহে আৰু ভিতৰত মানুহৰ মাত শুনি আচৰিত হয়। বাগিচাৰ তলা খোলা দেখি আৰু ভিতৰত কলিনক দৌৰি ফুৰা দেখি তেওঁ হতভম্ব হয়। দেউতাকৰ লগে লগে কলিন দৌৰি দৌৰি ঘৰলৈ ঘূৰি আহে আৰু ঘৰৰ প্ৰতিটো সদস্য আচৰিত হৈ পৰে। ৰহস্যময় গোপন বাগিচাখনে সকলোৰে জীৱনলৈ পুনৰ হাঁহি ঘূৰাই আনে। 

প্ৰধান বিষয়বস্তু


বাগিচাখনেই উপন্যাসখনৰ প্ৰধান বিষয়বস্তু। মিছেলথোৱেইট মেনৰ(মিঃ ক্ৰেভেনৰ ঘৰটো)ৰ সেই বাগিচাখনেই পৰিয়ালটিৰ ধ্বংস আৰু পুনৰ্জীৱনৰ ঠাই। বাগিচাখনক প্ৰতীক ৰূপে ব্যৱহাৰ কৰি বাৰ্ণেটে প্ৰকৃতিৰ পৰশত লুকাই থকা ঔষধি গুণৰ কথা প্ৰকাশ কৰিছে। 
বিয়া হোৱা সময়খিনিত বাৰ্ণেটে বাস কৰা ইংলেণ্ডৰ মেইথেম হলেই হল সেইটুকুৰা ঠাই যত তেওঁ কিতাপখন লিখিবলৈ প্ৰেৰণা পাইছিল, . .    . ..  (.)   .। বাৰ্ণেটৰো এখন মনোমোহা গোলাপ ফুলৰ বাগিচা আছিল যদিও উল্লেখনীয় যে এইখন বাগিচা আৰু মিছলথোৱেইট মেনৰৰ বাগিচাখনৰ মাজত বহুখিনি তফাৎ আছিল। 

প্ৰকাশনৰ ইতিহাস
বয়স্ক সকলৰ বাবে প্ৰকাশিত আলোচনী দ্য আমেৰিকান মেগাজিন ত ১৯১০ চনৰ শৰৎ কালৰ পৰা এই উপন্যাসখনৰ খণ্ড খণ্ডকৈ প্ৰচাৰ আৰম্ভ হয়। ১৯১১ চনত নিউয়ৰ্কত ফ্ৰেডেৰিক এ. ষ্টোকছে( .) আৰু লণ্ডনত হেইনমেনে কিতাপখন সম্পূৰ্ণৰূপত প্ৰকাশ কৰে। আমেৰিকাত ১৯৮৭ ত আৰু পৃথিৱীৰ বেছিভাগ দেশতে ১৯৯৫ চনত ইয়াৰ কপিৰাইটৰ ম্যাদ উকলে। ফলস্বৰূপে ১৯৮০ শেষৰ ফালে আৰু ১৯৯০ৰ আৰম্ভণিত ইয়াৰ বহুতো সংশোধিত আৰু অসংশোধিত সংস্কৰণ প্ৰকাশিত হোৱা দেখা যায়। 

ৱৰ্কিং টাইটল
ইংৰাজী ওমলা গীতমেৰী মেৰী কোৱাইট কণ্ট্ৰেৰী(, ,  ) বা আইটী মেৰী বৰ তেৰি মেৰি ৰ লগত সংগতি ৰাখি কিতাপখনৰ ৱৰ্কিং টাইটলটো মিষ্ট্ৰেছ মেৰী ৰখা হৈছিল। 

জনতাৰ সঁহাৰি
বয়স্ক আৰু শিশু উভয়ৰে প্ৰতি লক্ষ ৰাখি প্ৰকাশ কৰা বাবে দ্য চিক্ৰেট গাৰ্ডেনে হয়তো বাৰ্নেটৰ জীৱনকালত তেওঁৰ আন আন গ্ৰন্থ সমূহৰ দৰে জনপ্ৰিয়তা নাপালে, . .       ''  ''.          .    (.)   .। দীৰ্ঘকাল ধৰি তেওঁৰ আন সৃষ্টিকৰ্মৰাজিৰ জনপ্ৰিয়তাৰ আগত ই মোলান পৰি থাকিল। 
শিশু সাহিত্য বিষয়ত গৱেষণামূলক কাম কাজ আৰম্ভ হোৱাৰ লগে লগে ই সকলোৰে দৃষ্টি আকৰ্ষণ কৰে আৰু কালক্ৰমত বাৰ্নেটৰ সবাতোকৈ জনপ্ৰিয় উপন্যাস হিচাপে পৰিগণিত হয়। বিংশ শতিকাৰ সৰ্বশ্ৰেষ্ঠ শিশু সাহিত্যসমূহৰ ভিতৰত ই অন্যতম। ২০০৭ চনত হোৱা এক অনলাইন ভোটিঙত নেশ্যনেল এডুকেশ্যনেলএচোছিয়েছনে ইয়াক টিচ্ছাৰ্ছ টপ ১০০ বুকছ ফৰ চিলড্ৰেনছ হিচাপে নিৰ্বাচিত কৰে। ২০১২চনত হোৱা এক নিৰ্বাচনত স্কুল লাইব্ৰেৰী জাৰ্ণালএ ইয়াক সকলো সময়ৰ টপ ১০০ চেপ্টাৰ বুকছ্হিচাপে আখ্যা দিয়ে। 

নাটকীয় অভিযোজন
১৯১৯ চনত ফেমাছ প্লেয়াৰ্ছ লেস্কি কৰ্পোৰেচনে  ১৭ বছৰীয়া লিলা লী ক মেৰী আৰু পল ৱিলিছক ডিকন হিচাপে লৈ দ্য চিক্ৰেট গাৰ্ডেনৰ কাহিনীৰ প্ৰথম চলচ্চিত্ৰ নিৰ্মাণ কৰে। 
১৯৫৯ত এম.জি.এম.এ মাৰ্গাৰেট ও ব্ৰিয়েনক মেৰী ডিন ষ্টকৱেলক কলিন আৰু ব্ৰায়ান ৰোপাৰক ডিকন হিচাপে লৈ দ্বিতীয়খন চিনেমা নিৰ্মাণ কৰে। এই চিনেমাখনৰ অধিকাংশ কলাবগা হিচাপে নিৰ্মিত হৈছিল যদিও পুনৰ উজ্জীৱিত হোৱা বাগিচাখনত দেখুওৱা দৃশ্য সমূহ টেকণিকালাৰত চিত্ৰিত হৈছিল। 
ডৰথি ব্ৰুকিঙে এই কাহিনীটোৰ পৰা বি.বি.চি.ৰ বাবে বহুকেইখন ধাৰাবাহিক নিৰ্মাণ কৰে  ১৯৫২ চনত এখন আঠটা খণ্ডৰ ধাৰাবাহিক , ১৯৬০ত এখনআঠটা খণ্ডৰ ধাৰবাহিক(যত ডিকনৰ চৰিত্ৰত কলিন স্পাউলে অভিনয় কৰিছিল)। বি.বি.চি.য়ে ১৯৭৯ চনত নিৰ্মাণ কৰা সাতটা খণ্ডৰ ধাৰাবাহিকখন ডিভিডি হিচাপেও মুকলি হৈছে। 
১৯৮৭ চনত হলমাৰ্ক হল অৱ ফেমে উপন্যাসখনৰ এক টেলিভিছন সংস্কৰণ নিৰ্মাণ কৰে যত জিনি জেমছে মেৰী, বেৰেট অলিভাৰে ডিকন, জেড্ৰিয়েন ষ্টিলে কলিন, বিলী হোৱাইটলই মিচেছ মেডলক, ডেৰেক জেকবিয়ে আৰ্কিবাল্ড ক্ৰেভেন, এলিছন ডুডীয়ে লিলিয়াছ আৰু কলিন ফাৰ্থে প্ৰাপ্তবয়স্ক কলিনৰ ৰূপত অভিনয় কৰে। 
আমেৰিকান জিঅট্ৰপৰ ১৯৯৩ চনত প্ৰযোজিত চিনেমাখনৰ নিৰ্দেশক আছিল এগনিয়েস্কা হলেণ্ড  কেট মেবাৰলী , হেইডন প্ৰাউছ , এণ্ড্ৰিউ নটআদিৰ লগতে ডেম মেগী স্মিঠএ  মিছেছ মেডলকৰ চৰিত্ৰত অভিনয় কৰিছিল। 
১৯৯৪ত এ.বি.ছি.য়ে ডেভ এডৱাৰ্ডছ নিৰ্দেশিত দ্য চিক্ৰেট গাৰ্ডেনৰ এক এনিমেটেড সংস্কৰণ মুকলি কৰে। 
১৯৯১৯২ চনত জাপানত এই কাহিনীটোৰে     নামৰ এক ৩৯ খণ্ডৰ ধাৰাবাহিক নিৰ্মিত হয়। 

দ্য চিক্ৰেট গাৰ্ডেনৰ সফল মঞ্চ অভিযোজনো দেখা যায়। ইয়াৰ ভিতৰত সবাতোকৈ উল্লেখযোগ্য হৈছে লুচি চাইমনৰ সংগীত আৰু মাৰ্শ্বা নৰমানৰ কথাৰে ১৯৯১ চনত ব্ৰডৱেত মুকলি হোৱা এক সংগীতালেক্ষ। পিছলৈ ই সাতটাকৈ টনী এৱাৰ্ডছৰ মনোনয়ন লাভ কৰে আৰু বেষ্ট বুক অৱ এ মিউজিকেল আৰু বেষ্ট ফিছাৰ্ড একট্ৰেছ ইন এ মিউজিকেল (মেৰীৰ চৰিত্ৰত অভিনয় কৰা এঘাৰ বছৰীয়া ডেইজী ইগান যি এই বঁটা লাভ কৰা সৰ্বকনিষ্ঠ অভিনেত্ৰী) বঁটা লাভ কৰে। 

দ্বিতীয় লেফটেনেণ্ট অৰুণ ক্ষেত্ৰপাল  (; ১৪ অক্টোবৰ ১৯৫০ – ১৬ ডিচেম্বৰ ১৯৭১) ভাৰতীয় সেনাৰ এজন বিষয়া, যাক সাহস আৰু বীৰত্বৰে দেশৰ হৈ যুঁজাৰ বাবে মৰণোত্তৰ ভাৱে ভাৰতৰ সৰ্বোচ্চ সামৰিক সন্মান পৰম বীৰ চক্ৰ  প্ৰদান কৰা হৈছিল। ১৯৭১ চনৰ ইন্দোপাকিস্তান যুদ্ধৰ সময়ত শকৰগড়ৰ যুদ্ধক্ষেত্ৰত, বসন্তৰ যুদ্ধত তেওঁ শ্বহীদ হৈছিল ।

প্ৰাৰম্ভিক জীৱন
১৯৫০ চনৰ ১৪ অক্টোবৰত, মহাৰাষ্ট্ৰ পুনাৰ এটা হিন্দু, পাঞ্জাৱী ক্ষেত্ৰী পৰিয়ালত অৰুণ ক্ষেত্ৰপালৰ জন্ম  হৈছিল। তেওঁলোকৰ পৰিয়ালটো পাকিস্তানৰ চৰগোধাৰ আছিল আৰু বিভাজনৰ পিছত শৰণাৰ্থী হিচাপে ভাৰতলৈ প্ৰব্ৰজন কৰিছিল। তেওঁৰ পিতৃ লেফটেনেণ্ট কৰ্ণেল (পিছলৈ ব্ৰিগেডিয়াৰ) এম এল ক্ষেত্ৰপাল ভাৰতীয় সেনাৰ এগৰাকী ইঞ্জিনিয়াৰ আছিল। পৰিয়ালটোৰ এক দীঘলীয়া সামৰিক সেৱাৰ ইতিহাস আছিল, য’ত তেওঁৰ ককাদেউতাকে ডব্লিউ ডব্লিউ ওৱানত যুঁজিছিল আৰু প্ৰপিতামহে শিখ খালচা সেনাত সেৱা আগবঢ়াইছিল।  দিল্লীৰ ছেইণ্ট কলম্বা স্কুল আৰু চানাৱাৰৰ লৰেন্স স্কুলত পঢ়ি থাকোঁতে এজন দক্ষ শিক্ষাৰ্থী আৰু খেলুৱৈ হিচাপে অৰুণ ক্ষেত্ৰপালে নিজৰ প্ৰতিভাৰ পৰিচয় দিছিল। তেওঁ বিদ্যালয়ৰ প্ৰিফেক্ট আছিল। ১৯৬৭ চনৰ জুন মাহত তেওঁ নেচনেল ডিফেন্স একাডেমীত যোগদান কৰে। তেওঁ ফক্সট্ৰট স্কোয়াড্ৰনৰ আছিল য’ত তেওঁ ৩৮ তম পাঠ্যক্ৰমৰ স্কোয়াড্ৰন কেডেট কেপ্টেইন আছিল। তেওঁৰ এন ডি এ নম্বৰ আছিল এফ। পৰৱৰ্তী সময়ত তেওঁ ভাৰতীয় সামৰিক একাডেমীত যোগদান কৰে। ১৯৭১ চনৰ ১৩ জুনত ক্ষেত্ৰপালক পুনা হৰ্ছত নিযুক্তি দিয়া হয়।

সামৰিক জীৱন আৰু মৃত্যু
১৯৭১ৰ যুদ্ধ
১৮৭১  চনৰ ভাৰতপাকিস্তান যুদ্ধৰ সময়ত, ১৭ পুনা হৰ্ছক ভাৰতীয় সেনাৰ ৪৭ তম ইনফেন্ট্ৰি ব্ৰিগেডৰ নেতৃত্বৰ দায়িত্ব দিয়া হৈছিল। সংঘৰ্ষৰ সময়ছোৱাত, ৪৭ তম ব্ৰিগেডে বসন্তৰ যুদ্ধত শকৰগড় খণ্ডত পদক্ষেপ গ্ৰহণ কৰা দেখা গৈছিল।

বসন্তৰ যুদ্ধ
৪৭ তম ব্ৰিগেডৰ বাবে নিৰ্ধাৰিত কামবোৰৰ ভিতৰত আছিল; বসন্তৰ নদীৰ ওপৰেৰে এটি ব্ৰীজহেড স্থাপন কৰা। ১৫ ডিচেম্বৰৰ ২১০০ বজাত, ব্ৰিগেডে ইয়াৰ লক্ষ্যত উপনীত হৈছিল যদিও ঠাইডোখৰ অত্যাধিক মাইনেৰে ভৰি থকাৰ বাবে ইয়াত পুনা হৰ্ছৰ টেংকবোৰ স্থাপন কৰাত বাধাৰ সৃষ্টি হৈছিল।  টেংক স্থাপনৰ বাবে ইঞ্জিনিয়াৰ সকলে মাইন চাফা কৰাৰ কাম কৰি থকাৰ মাজতে ব্ৰীজহেডত থকা ভাৰতীয় দলটোৰপৰা খবৰ আহিছিল যে শত্ৰু সৈন্যৰ কুজকাৱাজ পৰিলক্ষিত হৈছে আৰু তেওঁলোকক তৎক্ষণাত অধিক সহায়ৰ প্ৰয়োজন। এয়া এনে সংকটপূৰ্ণ সময় আছিল যে পুনা হৰ্ছে মাইন ভৰ্তি ক্ষেত্ৰৰ মাজেদিয়ে টেংকসমূহ আগুৱাই লৈ যোৱাৰ সিদ্ধান্ত লৈছিল। ৰেজিমেণ্টটো পিছদিনা ৰাতি পুওৱাৰ লগে লগে গৈ ব্ৰীজহেডত গৈ উপস্থিত হৈছিল আৰু তাত থকা সামৰিক দলটোৰ লগ লাগিছিল। 

ব্ৰীজহেড
৯ ডিচেম্বৰৰ পুৱা ৮০০ বজাত, পাকিস্তানী আৰ্মীয়ে ধোঁৱাৰ আৱৰণৰ মাজেৰে জাৰ্পালত ছেভেনটিন পুনা হৰ্ছৰ বি স্কোৱাড্ৰনক প্ৰথমটো প্ৰত্যাক্ৰমণ কৰে। আক্ৰমণৰ সময়ত পাকিস্তানী ১৩ তম লান্সাৰসকলে, তেতিয়াৰ দিনত আমেৰিকা যুক্তৰাষ্ট্ৰত নিৰ্মিত অত্যাধুনিক ৫০ টন পেটন টেংক ব্যৱহাৰ কৰিছিল। ইয়াৰ স্কোয়াড্ৰন কমাণ্ডাৰে নিজৰ দলটো শক্তিশালী কৰিবৰ বাবে জৰুৰী সহায়ৰ বাবে আহ্বান জনায়।  এ স্কোৱাড্ৰনৰ অৰুণ ক্ষেত্ৰপাল তেওঁৰ চেঞ্চুৰিয়ান টেংক ট্ৰুপৰ সৈতে ওচৰতে আছিল আৰু তেওঁৰ বাকী ৰেজিমেণ্টৰ সৈতে সহায়ৰ বাবে সঁহাৰি দিয়ে। এই যুদ্ধত বাৰে বাৰে আক্ৰমণ কৰিও পাকিস্তানী আৰ্মীক দমন কৰিব নোৱৰা সত্বেও অৰুণ ক্ষেত্ৰপালে তেওঁৰ থাকি যোৱা মাত্ৰ দুখন টেংকেৰে সৈতে পৰাক্ৰমেৰে যুঁজি মৃত্যুবৰণ কৰে।

পৰম বীৰ চক্ৰ
সৰ্বশ্ৰেষ্ঠ নেতৃত্ব, উদ্দেশ্যৰ দৃঢ়তা আৰু শত্ৰুৰ সৈতে বীৰত্বৰে যুঁজাৰ বাবে অৰুণ ক্ষেত্ৰপালক মৰণোত্তৰ ভাৱে পৰম বীৰ চক্ৰ প্ৰদান কৰা হয়। তেওঁৰ বাবে এই বীৰত্বৰ প্ৰদৰ্শন কেৱল কৰ্তব্যৰ আহ্বানৰ নাছিল; ই আছিল বহুদূৰলৈ সাহস আৰু আত্মত্যাগৰ কাম।    .

এস্থাৰ ভিক্টোৰিয়া আব্ৰাহাম (; ৩০ ডিচেম্বৰ ১৯১৬ – ৬ আগষ্ট ২০০৬)ৰ জনপ্ৰিয় নাম আছিল প্ৰমিলা। এস্থাৰ আছিল এগৰাকী ভাৰতীয় মডেল, অভিনেত্ৰী, আৰু হিন্দী ছবি জগতৰ প্ৰথমগৰাকী মহিলা প্ৰযোজক। ১৯৪৭ চনৰ প্ৰথমখন  প্ৰতিযোগিতাত অংশগ্ৰহণ কৰি এস্থাৰে বিজয়িনীৰ খিতাপ দখল কৰিবলৈ সক্ষম হৈছিল।

ব্যক্তিগত জীৱন
১৯১৬ চনৰ ৩০ ডিচেম্বৰত এস্থাৰৰ জন্ম হৈছিল। জন্মস্থান আছিল কলিকতা। তেখেত এটা বাগদাদী  পৰিয়ালত জন্মগ্ৰহণ কৰিছিল। তেখেতেৰ দেউতাক কলিকতীয়া ব্যৱসায়ী ৰিউবান এব্ৰাহাম, মাক আছিল কৰাছীৰ মাটিল্ডা আইজাক। লিয়া নামৰ যুৱতীৰ লগত সম্পন্ন হোৱা দেউতাকৰ প্ৰথমখন বিবাহৰ সূত্ৰে প্ৰমিলাই তিনিগৰাকী ভ্ৰাতৃভগ্নী লাভ কৰিছিল আৰু দ্বিতীয় বিবাহৰসূত্ৰে লাভ কৰিছিল ছগৰাকী ভ্ৰাতৃভগ্নী।

এস্থাৰে কলিকতা ছোৱালী হাইস্কুলত শিক্ষাগ্ৰহণ কৰিছিল আৰু পাছত চেইণ্ট জেমছত নামভৰ্তি কৰিছিল। এস্থাৰে পঢ়াশুনাৰ লগতে খেলাধূলাতো নৈপুণ্য অৰ্জন কৰিছিল। এস্থাৰ এগৰাকী হকী চেম্পিয়ন আছিল। বিভিন্ন ক্ৰীড়াত তেখেতে ভালেমান পুৰস্কাৰ অৰ্জন কৰিছিল। ইয়াৰোপৰি চিত্ৰাংকনতো তেখেতে পাৰদৰ্শিতা দেখুৱাইছিল। পৰৱৰ্তী সময়ত তেখেত কেমব্ৰিজ বিশ্ববিদ্যালয়ৰ স্নাতক হৈছিলগৈ। এস্থাৰ ভিক্টোৰিয়া আব্ৰাহাম দুবাৰকৈ বিবাহপাশত আৱদ্ধ হৈছিল। প্ৰথমখন বিবাহৰ পৰা তেখেতে এটি সন্তান লাভ কৰিছিল। সতীৰ্থ অভিনেতা ছৈয়দ হাছান আলী জায়িদীৰ (পৰিচিত নাম কুমাৰ) লগত সম্পন্ন হোৱা দ্বিতীয় বিবাহৰ ফলত তেখেত চাৰিটি সন্তানৰ মাতৃ হৈছিল। জায়িদী এজন ছিয়া মুছলমান আছিল। তেওঁ মোগলঈআজম, শ্ৰী ৪২০ৰ দৰে ছবিত অভিনয় কৰিছিল। এস্থাৰ ভিক্টোৰিয়া আছিল তেওঁৰ দ্বিতীয় পত্নী। ১৯৬৩ চনত কুমাৰ অৰ্থাৎ জায়িদী পাকিস্তানলৈ প্ৰব্ৰজন ঘটোৱাৰ পাছত, এস্থাৰে ভাৰততে থকাৰ সিদ্ধান্ত লয়। ভাৰতত থাকিয়েই এস্থাৰে ছবিত অভিনয় আৰু ছবিপ্ৰযোজনা কৰি গৈ থাকিল। ভাৰতীয় পৰিচালক, চিত্ৰাভিনেতা বাবুৰাও পেন্দৰকাৰে এস্থাৰক প্ৰমিলা নামটো দিছিল,ছবিত ব্যৱহাৰ কৰা স্বাৰ্থত।

এস্থাৰৰ কনিষ্ঠ পুত্ৰ হাইদৰ আলীয়েও ছবি আৰু টেলিভিছন জগততে নিজৰ কেৰিয়াৰ বাছি লয়। জীয়েক নকি জাহানে ১৯৬৭ চনত ভাৰতসুন্দৰীৰ মুকূট পিন্ধে। অষ্ট্ৰেলিয়াত অনুষ্ঠিত হোৱা কুইন অৱ দ্য পেচিফিক কুৱেষ্ট সুন্দৰী প্ৰতিযোগিতাত নকি জাহানে ভাৰতক প্ৰতিনিধিত্ব কৰিছিল। মিছ ইণ্ডিয়াৰ খিতাপ দখল কৰা তেওঁলোকেই হৈছে একমাত্ৰ মাতৃজী।

মৃত্যু
২০০৬ চনৰ ৬ আগষ্টত এস্থাৰ ভিক্টোৰিয়া আব্ৰাহামে শেষ নিশ্বাস ত্যাগ কৰে।.  –    >

কৰ্মজীৱন
১৯৪৭ চনত অনুষ্ঠিত হোৱা ভাৰতসুন্দৰী (মিছ ইণ্ডিয়া) প্ৰতিযোগিতাত অংশগ্ৰহণ কৰি প্ৰমিলাই বিজয়িনীৰ মুকূট পিন্ধিবলৈ সক্ষম হৈছিল। তেখেতৰ বয়স তেতিয়া ৩১ বছৰ। মনোৰঞ্জনধৰ্মী উদ্যোগত প্ৰমিলাৰ প্ৰথমটো কাম পাইছিল এটা পাৰ্ছী থিয়েটাৰ কোম্পানীৰ নৃত্যশিল্পী হিচাপে। . উল্টি গংগা, বিজলি, বছন্ত আৰু জংগল কিংগকে মুঠ ৩০খন ছবিত প্ৰমিলাই এগৰাকী সাহসী ষ্টাণ্ট তাৰকা হিচাপে কাম কৰি গৈছিল। তেখেতক ভাৰতৰ প্ৰথমগৰাকী উল্লেখযোগ্য মহিলা ছবি পৰিচালক হিচাপে গণ্য কৰা হয়। মুঠ ১৬খন ছবি তেখেতে নিজৰ প্ৰযোজনাগোষ্ঠী ছিলভাৰ প্ৰডাকছনৰ অধীনত নিৰ্মাণ কৰিছে। মোৰাৰজী দেশাই,সেইসময়ৰ বোম্বাইৰ মুখ্য মন্ত্ৰীৰ নিৰ্দেশত প্ৰমিলাক আটক কৰা হৈছিল। পাকিস্তানলৈ সঘন আহযাহৰ বাবে তেওঁক এগৰাকী পাকিস্তানী চোৰাংচোৱা বুলি সন্দেহ কৰা হৈছিল। অৱশ্যে পাছলৈ প্ৰমাণিত হল যে, তেখেতে নিজৰ ছবিসমূহৰ প্ৰচাৰপ্ৰসাৰৰ বাবেহে পাকিস্তানলৈ গৈছিল।

প্ৰমিলা এগৰাকী বহুগুণী প্ৰতিভাসম্পন্ন ব্যক্তি আছিল। তেখেতে কেৱল এগৰাকী অভিনেত্ৰী আৰু ছবিপৰিচালকেই নাছিল; তেখেত বিশ্বখ্যাত কেমব্ৰিজ বিশ্ববিদ্যালয়ৰ এগৰাকী স্নাতকো আছিল। তেখেত এগৰাকী দক্ষ শিক্ষকো হৈছিল, যি নিজৰ ছবিৰ সাজসজ্জা আৰু অলংকাৰৰ আৰ্হি নিজে প্ৰস্তুত কৰিছিল।

চলচ্চিত্ৰ
বিভিন্ন পৰিচালকৰ লগত এস্থাৰে ৩০ খনতকৈও অধিক ছবিত অভিনয় কৰিছে। তাৰে কেইখনমানৰ নাম তলত উল্লেখ কৰা হল
 ভিকৰণ,পি.কে. আথাৰ্টিৰ পৰিচালনাত (১৯৩৫)
 মাদাৰ ইণ্ডিয়া, গুঞ্জলৰ পৰিচালনাত(১৯৩৮)
 ছাহজাদী,জে.পি. আদৱানীৰ পৰিচালনাত(১৯৪১)
 বড়ে নৱাব চাহেব,বি.ডি. বেদীৰ পৰিচালনাত (১৯৪৪)
 নেহলে পে দেহলা,এছ.এম. ইউছুফৰ পৰিচালনাত(১৯৪৬)
  আপ বিটী, এম. কুমাৰৰ পৰিচালনাত(১৯৪৮)
 ফাইটিং কুইন,নাৰী ঘড়িয়ালীৰ পৰিচালনাত(১৯৫৬)
 থাং, আমোল পালেকাৰৰ পৰিচালনাত(২০০৬)

১৯৭৭ৰ ভাৰতৰ সাধাৰণ নিৰ্বাচনত বিভিন্ন ঘটনাপ্ৰবাহৰ পৰিপ্ৰেক্ষিতত পোনপ্ৰথমবাৰৰ বাবে ভাৰতীয় জাতীয় কংগ্ৰেছ দলে শাসনৰ বাঘজৰী হেৰুৱাবলগীয়া হৈছিল। ২১মহীয়া অন্তৰ্ৱৰ্তী  সামৰণি পেলাই প্ৰধানমন্ত্ৰী ইন্দিৰা গান্ধীয়ে ষষ্ঠ লোকসভা গঠনৰ উদ্দেশ্যে সাধাৰণ নিৰ্বাচন ঘোষণা কৰিছিল। জয়প্ৰকাশ নাৰায়ণৰ প্ৰচেষ্টাত ভাৰতীয় লোকদলৰ নেতৃত্বত ইন্দিৰা বিৰোধী বিভিন্ন ৰাজনৈতিক দল লগলগাই গঠন কৰা জনতা মৰ্চাই ২৯৮খন আসন লাভ কৰিছিল। মোৰাৰজী দেশাইক মৰ্চাৰ নেতা নিৰ্বাচন কৰা হৈছিল আৰু তেনেকৈয়ে তেওঁ ভাৰতৰ প্ৰথমজন অনাকংগ্ৰেছ প্ৰধানমন্ত্ৰী হৈছিল। নিৰ্বাচনৰ পৰৱৰ্তী পৰ্যায়ত জনতা মৰ্চাৰ দলবোৰ বিলুপ্তি ঘটাই জনতা পাৰ্টি গঠন কৰা হৈছিল। কংগ্ৰেছে পাইছিল মাত্ৰ ১৫৩খন আৰু হেৰুৱাবলগীয়া হৈছিল ১৯৭খন আসন। ইন্দিৰা গান্ধী আৰু তেওঁৰ পুত্ৰ  উভয়ে পৰাজয় বৰণ কৰিছিল।

প্ৰেক্ষাপট
জৰুৰীকালীন অৱস্থা

২৫ জুন ১৯৭৫ৰ দিনা মাজৰাতি ইন্দিৰা গান্ধী নেতৃত্বাধীন কংগ্ৰেছ চৰকাৰে অন্তৰ্ৱৰ্তী জৰুৰীকালীন অৱস্থা ঘোষণা কৰিলে। জৰুৰীকালীন অৱস্থাৰ কালচোৱাত সকলো বিৰোধী ৰাজনৈতিক নেতাসকলক জেলত ভৰাই থলে। বাতৰি কাকতত চেঞ্চৰশ্বিপ লগোৱা হল। অনাতাঁৰ আৰু দূৰদৰ্শনত চৰকাৰৰ বিৰুদ্ধে যোৱা কোনো খবৰ প্ৰকাশ নাপাবলৈয়ো ব্যৱস্থা লোৱা হল। ন্যায়পালিকাই যাতে জৰুৰীকালীন অৱস্থাৰ বিষয়ে প্ৰশ্ন তুলিব নোৱাৰে তাৰবাবে গান্ধীয়ে সদনৰ সংখ্যাগৰিষ্ঠতাৰ সুবিধা লৈ সংবিধানৰ ৩৮তম সংশোধন কৰিলে। ১৯৭৬ চনত ষষ্ঠ লোকসভা গঠনৰ বাবে হবলগীয়া সাধাৰণ নিৰ্বাচন পতা নহল। ১৯৭৭ৰ ২৩ জানুৱাৰীত লোকসভাত ইন্দিৰা গান্ধীয়ে নিৰ্বাচনৰ ঘোষণা কৰে আৰু ২১ মাৰ্চত জৰুৰীকালীন অৱস্থা উঠাই ললে। 

জনতা মৰ্চা গঠন

নিৰ্বাচন ঘোষণা কৰা সময়ত সকলো বিৰোধী দলৰ নেতা কাৰাবন্দী হৈ আছিল। নিৰ্বাচন ঘোষণা কৰাৰ পিছত তেওঁলোকক মুক্ত কৰি দিয়া হল। চাৰিটা মুখ্য ৰাজনৈতিক দল কংগ্ৰেছ (ও), ভাৰতীয় জনসংঘ, ভাৰতীয় লোকদল আৰু চোচিয়েলিষ্ট পাৰ্টিয়ে লগ হৈ জনতা মৰ্চা গঠন কৰিলে আৰু উমৈহতীয়া চক্ৰ হলধৰৰ প্ৰতীক চিহ্ন লৈ নিৰ্বাচনত অৱতীৰ্ণ হয়। নিৰ্বাচন হৈ যোৱাৰ পিছত এই আটাইকেইটা দল আৰু কেইটামান ক্ষুদ্ৰ ক্ষুদ্ৰ দল লগ হৈ জনতা পাৰ্টি গঠন কৰিলে। জৰুৰীকালীন অৱস্থাত বলপূৰ্বক বন্ধ্যাকৰণ, বিৰোধী ৰাজনৈতিক নেতাক বিনা বিচাৰে কাৰাগাৰত ভৰাই থোৱা আদি মানৱ অধিকাৰ ভঙ্গৰ যিবোৰ ঘটনা ঘটিছিল, জনতা মৰ্চাই সেইবোৰ ৰাইজক সোঁৱৰাই দিলে। জনতা মৰ্চাৰ নিৰ্বাচনী প্ৰচাৰত কোৱা হৈছিল যে ভোটাৰসকলে নিশ্চিত কৰিব, ৰাইজক কি লাগে গণতন্ত্ৰ নে একনায়কত্ববাদ। কংগ্ৰেছ দলক হতাশ গৈ পৰা দেখা গৈছিল। কৃষি আৰু জলসিঞ্চন মন্ত্ৰী  ১৯৭৭ৰ ফেব্ৰুৱাৰীৰ প্ৰথম সপ্তাহত দলত্যাগ কৰিলে। 

নিৰ্বাচনত ৫৪২খন আসনৰ ভিতৰত জনতা মৰ্চাই অকলে ২৯৮খন আৰু তেওঁলোকৰ সহযোগী দলবোৰে ৪৭খন আসন (মুঠ ৩৪৫খন) লাভ কৰিলে। ইন্দিৰা গান্ধী নেতৃত্বাধীন কংগ্ৰেছে ১৫৩খন আৰু সহযোগী দলবোৰে ৩৬খন আসনত (মুঠ ১৮৯খন) জয়লাভ কৰিবলৈ সক্ষম হল।

ভোটাৰৰ আচৰণ
ঐতিহাসিকভাবে ভাৰতীয় জাতীয় কংগ্ৰেছৰ শক্তিশালী ভেঁটি থকা ভাৰতৰ সৰ্ববৃহৎ ৰাজ্য উত্তৰ প্ৰদেশত শোচনীয় পৰাজয় হল। লেখক  লিখিছে যে এনে পৰাজয়ৰ সংৰচনাত্মক কাৰণ আছিল শক্তিশালী আৰু একত্ৰিত বিৰোধীদলৰ সৃষ্টি হোৱা, কংগ্ৰেছ দলৰ মাজত দেখা দিয়া অনৈক্য আৰু অৱসাদ, ৰাইজৰ মাজত বিৰোধীদলৰ প্ৰভাৱবিস্তাৰ আৰু প্ৰচাৰমাধ্যমৰ ওপৰত ইন্দিৰা গান্ধীয়ে নিয়ন্ত্ৰণ হেৰুওৱা, যি প্ৰচাৰমাধ্যম জৰুৰীকালীন অৱস্থাত চেঞ্চৰশ্বিপৰ কবলত পৰিছিল। নিৰ্বাচনটোৱে ভোটাৰ ৰাইজক প্ৰতিশোধ লবলৈ তথা জৰুৰীকালীন অৱস্থা আৰু ইয়াৰ কৰ্তৃপক্ষ আৰু দমনকাৰী নীতিবোৰৰ প্ৰতি থকা ক্ষোভ উজাৰিবলৈ সুবিধা দিছিল। প্ৰায়ে উল্লেখ কৰা এটা প্ৰতিশোধ আছিল গ্ৰামীন এলেকাত চলোৱা বন্ধ্যাকৰণ (नसबंदी) অভিযান। মধ্যমবৰ্গীয় ৰাইজে জৰুৰীকালীন অৱস্থাত গান্ধীয়ে বাকস্বাধীনতাৰ নেলু চেপি ধৰা কথাটোত বিশেষ গুৰুত্ব দিছিল। উত্তৰ ভাৰতত তেওঁলোকে মাত্ৰ ২খন আসনহে লাভ কৰিলে। ইন্দিৰা গান্ধী আৰু তেওঁৰ পুত্ৰ সঞ্জয় গান্ধী উভয়ে ক্ৰমে ৰায়বেৰেলী আৰু আমেথি লোকসভা সমষ্টিৰ পৰা পৰাজয়বৰণ কৰিলে।

 কংগ্ৰেছে সৰ্বকালৰ নিকৃষ্ট ফল প্ৰদৰ্শন কৰিছিল। ইয়াৰ কাৰণ আছিল কংগ্ৰেছ কাৰ্যকৰ্তাসকলৰ নিজৰ মাজৰ বিভেদ আৰু বিশৃংখলতা। তদুপৰি বহুকেইজন নেতাই দলত্যাগ কৰাত কংগ্ৰেছ নিশকতীয়া হৈ পৰিছিল। বিৰোধীয়ে কংগ্ৰেছৰ দুৰ্নীতি ৰাইজৰ আগত উদঙাই দিছিল নতুন নেতৃত্বক স্বাগতম জনাবলৈ আহ্বান জনাইছিল। 

কংগ্ৰেছে দক্ষিণ ভাৰতীয় ৰাজ্য তামিলনাডু, কৰ্ণাটক, কেৰালা আৰু অন্ধ্ৰপ্ৰদেশত ভাল ফল দেখুৱাইছিল। পশ্চিম ভাৰতৰ ৰাজ্য মহাৰাষ্ট্ৰ আৰু গুজৰাটত দলটোৱে মধ্যমীয়া ফল প্ৰদৰ্শন কৰিছিল। অৱশ্যে মুম্বাইৰ আটাইকেইখন আসন জনতা মৰ্চাই লাভ কৰিছিল। 

 ফলাফল

মৰ্চাভিত্তিক ফলাফল
উৎস 



দলভিত্তিক ফলাফল

ট্ৰাইপোফোবিয়া  হল অনিয়মিত আৰ্হি বা থেপাথেপিকৈ থকা সৰু সৰু গাত বা ভিণ্ডৰ প্ৰতি থকা দৃষ্টি ঘৃণা। আনুষ্ঠানিকভাৱে মানুহৰ এই আচৰণক মানসিক ব্যাধি হিচাপে স্বীকৃতি দিয়া হোৱা নাই, অৱশ্যে এই পৰিস্থিতিৰ প্ৰতি অতিৰিক্ত ভয় বা আশংকাই দেখা দিলে ইয়াক নিৰ্দিষ্ট ফোবিয়া হিচাপে চিহ্নিত কৰিব পাৰি। মানুহে ট্ৰাইপোফোবিক চিত্ৰসমূহৰ প্ৰতি কেৱল ঘৃণা ভাৱ প্ৰকাশ কৰিব পাৰে।

ট্ৰাইপোফোবিয়াৰ বৈজ্ঞানিক বোধ সীমিত। অৱশ্যে কিছু গৱেষণাৰ পৰা এইকথা কোৱা হৈছে যে ট্ৰাইপোফোবিয়া কোনো জৈৱিক বিদ্ৰোহৰ ফল যি নেকি কোনো ট্ৰাইপোফোবিক আকৃতিক বিপদ বা ৰোগৰ সৈতে সংযুক্ত কৰে। অথৱা ইয়াৰ কোনো বিৱৰ্তনমূলক ভিত্তি থাকিব পাৰে। এক্সপোজাৰ থেৰাপী এই ভয়ৰ এক সম্ভাৱ্য চিকিৎসা হব পাৰে।

এই ট্ৰাইপোফোবিয়া অভিধাটো সামাজিক মাধ্যমত এজন ভুক্তভোগীৰ দ্বাৰা ২০০৫ চনত চৰ্চালৈ আহিছিল।সেই সময়ত সামাজিক মাধ্যমত ই এক বহুল চৰ্চিত বিষয় হৈ পৰিছিল।

 শ্ৰেণী কৰণ 

ট্ৰাইপোফোবিয়া এক মানসিক ব্যাধি হিচাপে স্বীকৃত নহয়। দ্য আমেৰিকান ছাইকিয়াট্ৰিক এচিয়েশ্যন এণ্ড ষ্টেটিছটিকেল মেনুৱেলৰ, পঞ্চম সংস্কৰণে(ডিএছএম ৫)ও ইয়াক নিৰ্দিষ্ট ৰোগ বুলি কোৱা নাই, অৱশ্যে ইয়াৰ দ্বাৰা কোনো ব্যক্তি অতি মাত্ৰা ভয়, অবিৰাম আৰু বিশেষ বিপত্তি বা দুৰ্ৱলতাৰ সৈতে যুক্ত হে ই নিৰ্দিষ্ট ফোবিয়াৰ বিস্তৃত শ্ৰেণীৰ অধীনত আহিব পাৰে। ট্ৰাইপোফোবিয়াক নিৰ্দিষ্ট ফোবিয়াৰ দৰে নিৰ্ভুলভাৱে বৰ্ণনা কৰা হব নে নাই সেয়া নিৰ্ভৰ কৰিব ব্যক্তি জনৰ প্ৰতিক্ৰিয়াৰ ওপৰত, অৰ্থাৎ ভয় আৰু ঘৃণাৰ ভিত্তিত। যিহেতু ফোবিয়াৰ সৈতে ভয় জড়িত, ট্ৰাইপোফোবিক চিত্ৰৰ প্ৰতিক্ৰিয়া বেচিভাগ বা একমাত্ৰ ঘৃণাৰ ওপৰত ভিত্তি কৰি উদ্ভৱ হয়। ট্ৰাইপোফোবিয়াক এক বিশেষ ধৰণৰ ফোবিয়া বুলি স্পষ্ট ভাৱে কোৱাটো কঠিন অৰ্থাৎ ই প্ৰশ্নৰ আৱৰ্তত।  এক গৱেষণাত ট্ৰাইপোফোবিয়াত ভোগা বেছিভাগ অংশগ্ৰহণকাৰীৰে আচৰণ সমূহ নিৰ্দিষ্ট ফোবিয়াৰ বাবে ডিএছএম৫ৰ নিৰ্ণয়ক সমূহৰ সৈতে মিলিছিল যদিও তেওঁলোকে এই ধৰণৰ ট্ৰাইপোফোবিক চিত্ৰ সমূহ দেখাৰ সময়ত ভয়ৰ পৰিৱৰ্তে বিতৃষ্ণা বা ঘৃণা অনুভৱ কৰিছিলে; অৰ্থাৎ তেওঁলোকে সংকট বা শাৰীৰিক তথা মানসিক ক্ষতিৰ সন্মুখীন হব লগা হোৱা নাছিল। যি নেকি ডিএছএম৫ৰ এক প্ৰধান নিৰ্ণয়ক। 

 লক্ষণ 

ট্ৰাইপোফোবিয়াৰ প্ৰতিফলন সাধাৰণতে ব্যক্তিৰ স্নায়ুতন্ত্ৰৰ স্বতন্ত্ৰ প্ৰতিক্ৰিয়াৰ মাধমেৰে ঘটে। ট্ৰাইপোফোবিক প্ৰতিক্ৰিয়া উদ্ভৱ হোৱাত অনুপ্ৰেৰণা যোগোৱা দৃশ্য সমূহৰ মাজত অহানিকাৰক মাধ্যম যেনেঃ ফলমূলত প্ৰাকৃতিক ভাৱে থকা ছিদ্ৰ, জলজ উদ্ভিদ যেনে পদুমৰ চকা, বা ইয়াৰ গাগছ, মেটেকা আদিৰ ঠাৰি অংশত থকা অভ্যন্তৰীণ ছিদ্ৰ, বিভিন্ন ধৰণৰ বুৰবুৰণি আদি। আনহাতে বিপদৰ সৈতে জড়িত মাধ্যম যেনেঃ কোনো পতংগ যেনে বৰল, মৌ, উঁই আদিৰ দ্বাৰা নিৰ্মিত বাঁহ, চাক তথা হাফলু, ৰোগাক্ৰান্ত লোক বা জন্তুৰ দেহত হোৱা ঘাঁ আদিৰ ছিদ্ৰ অন্তৰ্ভুক্ত হৈছে। এই সমূহক আচহুৱা বুলি ধাৰণা কৰা ব্যক্তিয়ে সাধাৰণতে এনে দৃশ্য প্ৰত্যক্ষ কৰিলে কঁপিবলৈ ধৰে, হৃদস্পন্দন বাঢ়ি যায়, ঘামিবলৈ ধৰে বা খজুৱতি অনুভৱ কৰে। অন্যান্য প্ৰত্যক্ষ লক্ষণ সমূহ হৈছে দেহৰ নোম থিয় হোৱা, গা জিকাৰ খাই উঠা, অসহজ অনুভৱ কৰা, বিভিন্ন ধৰণৰ চাক্ষুষ অসন্তুষ্টি বা ভ্ৰম আদি।

ট্ৰাইপোফোবিয়া ভয়, ঘৃণা বা দুয়োটাৰ প্ৰতিক্ৰিয়াৰ মাধ্যমেৰে প্ৰকট হব পাৰে। ট্ৰাইপোফোবিক ব্যক্তিৰ ক্ষেত্ৰত সাধাৰণতে ঘৃণা বা আচহুৱা অনুভৱৰ গাঢ়তা বেছি।

 চিকিৎসা 
ট্ৰাইপোফোবিয়াৰ কোনো নিৰ্দিষ্ট চিকিৎসা নাই, তথাপি এক্সপোজাৰ থেৰাপি, যি নেকি অন্যান্য ফোবিয়া সমূহৰ চিকিৎসাৰ বাবে ব্যৱহৃত হয়, ট্ৰাইপোফোবিয়াৰ চিকিৎসাৰ বাবেও ই কাৰ্যকৰী হব পাৰে।

 ৰোগ বিজ্ঞান  
ট্ৰাইপোফোবিয়াৰ পৰিসংখ্যা স্পষ্ট নহয়। উপলব্ধ তথ্যৰ পৰা এই কথা বুজা যায় যে ট্ৰাইপোফোবিক লোক সকলে ট্ৰাইপোফোবিক চিত্ৰ সমূহৰ প্ৰতি ঘৃণা বা আচহুৱা অনুভৱ কৰে আৰু ই এক সাধাৰণ আচৰণ। ২০১৩ চনৰ এক সমীক্ষাত ২৮৬জন অংশগ্ৰহণকাৰীৰ এটা নমুনাৰ ১৬% লোকে পদুম ফুলৰ চকাৰ এখন চিত্ৰ দেখি অস্বস্তি বা বিদ্বেষ অনুভৱ কৰিছিল। আনকি ট্ৰাইপোফোবিয়া নথকা লোকেও অন্যান্য সাধাৰণ চিত্ৰৰ তুলনাত এই চিত্ৰখন কিছু অসাধাৰণ বা আচহুৱা অনুভৱ কৰিছিল। মহিলা সকৰ মাজত ট্ৰাইপোফোবিক আচৰণ বেচিকৈ দেখা যায়।

লক্ষ্মীপূজা  হিন্দু ধৰ্মাৱলম্বীসকলে পালন কৰা দেৱী লক্ষ্মীৰ প্ৰতি উছৰ্গিত পূজা। হিন্দু দিনপঞ্জী ৰ মতে কাৰ্তিক মাহৰ অমাৱস্যা তিথিত লক্ষ্মীপূজা অনুষ্ঠিত কৰা হয়। পূব ভাৰতৰ পশ্চিম বংগ, অসম, ওড়িশা, ত্ৰিপুৰা আদি অঞ্চলত প্ৰচলিত স্থানীয় দিনপঞ্জীমতে পাৰম্পৰিকভাৱে শাৰদ পূৰ্ণিমা অৰ্থাৎ আহিন মাহৰ পূৰ্ণমা তিথিত লক্ষ্মীপূজা পালন কৰে। কাৰ্তিক মাহত অনুষ্ঠিত লক্ষ্মীপূজা দেৱালীৰ তৃতীয়দিনা উদ্‌যাপিত হয়। ইয়াক দিপাৱলীৰ মুখ্য অনুষ্ঠান হিচাপেও গণ্য কৰা হয়। এইদিনা পূব ভাৰতৰ অঞ্চলসমূহত  অনুষ্ঠিত হয়।

 হিন্দুসকলৰ ত্ৰিদেৱীসমূহৰ অন্যতম ধন, সম্পদ, উন্নতি (আধ্যাত্মিক আৰু পাৰ্থিৱ), পোহৰ, জ্ঞান, সৌভাগ্য, উৰ্বৰতা, দানশীলতা, সাহস আৰু সৌন্দৰ্যৰ দেৱী। তেওঁ ভগৱান বিষ্ণুৰ ভাৰ্যা। জনবিশ্বাসমতে লক্ষ্মীপূজাৰ দিনা লক্ষ্মী দেৱী তেওঁৰ ভক্তসকলৰ ঘৰলৈ আহি তেওঁলোকক আশীৰ্বাদ দিয়ে। লক্ষ্মী দেৱীক আদৰিবলৈ ভক্তসকলে ঘৰদুৱাৰ পৰিষ্কাৰ কৰে, ফুল আৰু পোহৰেৰে নিজৰ ঘৰ আলোকিত কৰে, বিভিন্ন প্ৰকাৰৰ মিষ্টান্ন আৰু ভোগ ৰান্ধে। ভক্তসকলে বিশ্বাস কৰে যে তেওঁলোকে লক্ষ্মী দেৱীক সন্তুষ্ট কৰিব পাৰিলে তেওঁলোকে দেৱীৰ কৃপা লাভ কৰে।

পূব ভাৰতত আহিন মাহৰ ৰ পিছত পূৰ্ণিমা তিথিত লক্ষ্মীপূজা অনুষ্ঠিত হয়। এই পূজাক কজাগৰী লক্ষ্মীপূজা বুলিও কোৱা হয়। সধবা তিৰোতাই এইদিনা চাউলৰ গুড়ি আৰু আবীৰেৰে আল্পনা আঁকি লক্ষ্মীপূজা পাতে। লক্ষ্মীপূজাত লক্ষ্মীচৰিত আৰু পাঁচালী পাঠ কৰা হয়। ঠাই বিশেষে লক্ষ্মীপূজাৰ নীতিনিয়মৰ পাৰ্থক্য পৰিলক্ষিত হয়। বহুতৰে ঘৰত প্ৰতি বৃহস্পতিবাৰে লক্ষ্মী দেৱীৰ পূজা অনুষ্ঠিত কৰে।

বিশ্বামিত্ৰ  হোওছে প্ৰাচীন ভাৰতৰ এগৰাকী প্ৰখ্যাত ঋষি। গায়ত্ৰী মন্ত্ৰকে আদি কৰি ঋকবেদৰ তৃতীয় মণ্ডলৰ প্ৰায়বোৰ অংশ ৰচনাৰ কৃতিত্ব তেওঁকে দিয়া হয়। পুৰাণসমূহত সৃষ্টিৰ আদিৰে পৰা বিদ্যমান ২৪গৰাকী ঋষিৰ উল্লেখ আছে যিসকলে গায়ত্ৰী মন্ত্ৰৰ সম্পূৰ্ণ অৰ্থ অনুধাৱন কৰি এই মন্ত্ৰৰ সমস্ত শক্তি ধাৰণ কৰিছিল। ইয়াৰ ভিতৰত বিশ্বামিত্ৰ হৈছে প্ৰথমগৰাকী আৰু যাজ্ঞবল্ক্য অন্তিমগৰাকী ঋষি। 
সাহিত্যৰ সূত্ৰ
ঐতিহাসিকভাৱে বিশ্বামিত্ৰ গথিনা এজন ঋকবৈদিক ঋষি আছিল যি আছিল ঋগবেদৰ তৃতীয় মণ্ডলৰ মুখ্য ৰচয়িতা। বশিষ্ঠৰ আগলৈকে তেওঁ ভৰত জনজাতিৰ ৰজা সুদাসৰ পুৰোহিত আছিল।  তেওঁ ভৰতসকলক বিপাস আৰু সুতুদ্ৰী নদী অতিক্ৰম কৰাত সহায় কৰিছিল। পৰৱৰ্তী হিন্দু গ্ৰন্থসমূহত বিশ্বামিত্ৰ আৰু বশিষ্ঠৰ দীৰ্ঘদিনীয়া বিবাদৰ কথা বৰ্ণনা কৰা হৈছে। পণ্ডিতসকলৰ মতে যে ভৰতসকলৰ পুৰোহিতৰ স্থিতি সম্পৰ্কে ঐতিহাসিকভাৱে তেওঁলোকৰ মাজত বিবাদ হৈছিল। অৱশ্যে অভ্যন্তৰীণ প্ৰমাণৰ অভাৱ আৰু ঋকবেদৰ ওপৰত পৰৱৰ্তী কালৰ মতামতৰ বাবে এই দৃষ্টিভংগীক সমালোচনা কৰা হৈছে।

বিশ্বমিত্ৰৰ জীৱনৰ সৈতে সম্পৰ্কিত বেছিভাগ কাহিনী বাল্মীকি ৰামায়ণত বৰ্ণনা কৰা হৈছে।  বিশ্বামিত্ৰ প্ৰাচীন ভাৰতৰ এজন ৰজা আছিল যাক কৌশিক (কুশৰ বংশধৰ) বুলিও কোৱা হয়। তেওঁ আছিল অমাৱসু ৰাজবংশৰ। বিশ্বামিত্ৰ মূলতঃ কান্যকুব্জৰ (আধুনিক দিনৰ কনৌজ) চন্দ্ৰবংশী (সোমবংশী) ৰজা। তেওঁ এজন বীৰ যোদ্ধা আৰু কুশ নামৰ এজন মহান ৰজাৰ বংশধৰ আছিল। 

কাবাড়ী আট্টাম (তামিল காவடி ஆட்டம்)  হিন্দু যুদ্ধৰ দেৱতা “মুৰুগান’’ অৰ্থাৎ কৰ্তিকৰ পূজাৰ সময়ত ভক্তসকলে কৰা এক আনুষ্ঠানিক বলিদান আৰু প্ৰসাদ।  ই থাইপুছাম উৎসৱৰ কেন্দ্ৰীয় অংশ আৰু এই অনুষ্ঠানত ভক্তৰ মানসৰ ওপৰত গুৰুত্ব দিয়া হয়। কাবাড়ী মানে নিজেই এটা আকৃতিৰ ভাৰ, যি ভাৰ বহন কৰাৰ শক্তি পাবলৈ ভক্তই মুৰুগানৰ সহায় বিচাৰি কাকূতি কৰে, সাধাৰণতে নিৰাময়ৰ প্ৰয়োজন হোৱা প্ৰিয়জনৰ হৈ বা আধ্যাত্মিক চেতনাৰ ভাৰসাম্য ৰক্ষাৰ ধাৰ হিচাপে কাবাড়ী পালন কৰা হয়।, . . এই বোজাৰ প্ৰতীকবোৰ বহন কৰি ভক্তসকলে তীৰ্থযাত্ৰা পথত আগবঢ়ে আৰু নৃত্য কৰে।
ইতিহাস
তামিল পৌৰাণিক কাহিনীমতে, শিৱই অগস্ত্য ঋষিক শিৱগিৰি আৰু শক্তিগিৰি পাহাৰ নামৰ দুটা পাহাৰ নিৰ্মাণৰ দায়িত্ব অৰ্পণ কৰি দক্ষিণ ভাৰতলৈ কঢ়িয়াই নিয়াৰ নিৰ্দেশ দিয়ে বুলি কোৱা হয়। ঋষিয়ে সেইবোৰক এখন অৰণ্যত এৰি থৈ গৈছিল আৰু পিছত শিষ্য ইদুম্বনক সেইবোৰ আনিবলৈ দায়িত্ব দিছিল। ইদুম্বনে বৰ্তমানৰ তামিলনাডুৰ পালানী চহৰৰ ওচৰত পাহাৰবোৰ অলপ সময় জিৰণি ল’বলৈ তললৈ নমাই দিলে যদিও পিছলৈ তুলি ল’ব নোৱাৰা হ’ল। তাতেই পাহাৰৰ মালিকীস্বত্ব দাবী কৰা এজন যুৱকৰ সৈতে ইদুম্বনৰ কাজিয়া হ’ল আৰু তাৰ পিছৰ কাজিয়াত ইদুম্বন পৰাস্ত হৈছিল। ইয়াৰ পিছত ইদুম্বনে উপলব্ধি কৰে যে, সেই যুৱকজন হিন্দু দেৱতা “মুৰুগান’’ অৰ্থাৎ কাৰ্তিক৷ সেয়ে, তেওঁৰ সহায় লাভৰ বাবে তেওঁক প্ৰাৰ্থনা কৰে। পালানি মুৰুগান মন্দিৰ পাহাৰৰ ওপৰৰ এটা স্থানত অৱস্থিত হৈ আছে৷

ইয়াৰ পূৰ্বে মুৰুগানে “বিশ্ব ভ্ৰমণ’’ৰ প্ৰতিযোগিতাত ভাতৃৰ দ্বাৰা পৰাজিত হৈছিল, য’ত তেওঁৰ ভাতৃ বিনায়কাৰে(গণেশ) জ্ঞানৰ পৰম ফল লাভ কৰিছিল। খং আৰু হতাশাত তেওঁ কৈলাশ পৰ্বত এৰি শিৱগিৰি পাহাৰৰ পাদদেশ তিৰু অবিনাংকড়ীলৈ নামি আহিল। তেওঁৰ ঐশ্বৰিক পিতৃমাতৃ শিৱ আৰু পাৰ্বতীয়ে তেওঁক শান্ত কৰিবলৈ চেষ্টা কৰে যদিও মুৰুগানে পাহাৰলৈ আঁতৰি যায় আৰু তাত শান্তি আৰু নিসংগতাত একান্তমনে বসতি স্থাপন কৰে।

ইদুম্বনে মুৰুগানক প্ৰাৰ্থনা কৰিলে যে, যিয়েই পাহাৰ দুটা বোজাই কৰা কাবাড়ীখন কান্ধত লৈ গৈ প্ৰতিজ্ঞচিত্তে মন্দিৰটো চাব, তেওঁক আশীৰ্বাদ দিয়া হওক আৰু তেওঁক পাহাৰৰ প্ৰৱেশদ্বাৰত প্ৰহৰী হৈ থিয় হোৱাৰ সুবিধা দিয়া হওক। এই কাবাড়ী আট্টামৰ প্ৰথা পালানীৰ পৰা বিশ্বজুৰি অন্যান্য মুৰুগান মন্দিৰলৈ বিয়পি আছে।
প্ৰস্তুতি
দুদিনীয়া থাইপুছাম উৎসৱৰ ৪৮ দিনৰ পূৰ্বে এই পৰ্বৰ প্ৰস্তুতি আৰম্ভ হয়। ভক্তসকলে নিজকে সকলো মানসিক আৰু শাৰীৰিক অশুদ্ধিৰ পৰা নিজকে শুদ্ধ কৰে। তেওঁলোকে প্ৰতিদিনে মাত্ৰ এসাঁজ নিৰামিষ আহাৰ গ্ৰহণ কৰে আৰু থাইপুছামৰ ২৪ ঘণ্টা আগতে তেওঁলোকে সম্পূৰ্ণ উপবাস পালন কৰে। ভক্তসকলে কঠোৰ শুদ্ধিকৰণ ব্ৰত পালন কৰি সকলো কামনাবাসনাৰ পৰা আঁতৰি মূৰ খুৰাই, নিৰামিষ খাদ্য খাই আৰু মদ্যপান, যৌন ক্ৰিয়াৰ পৰা আঁতৰি, দৈনিক ঠাণ্ডা পানীৰে গা ধোৱে আৰু মজিয়াত শুই অহৰহ প্ৰাৰ্থনা আদিৰ অন্তৰ্ভুক্ত।

উৎসৱৰ দিনা ভক্তসকলে বিভিন্ন ধৰণৰ ভক্তিমূলক আচাৰআচৰণ কৰি নিৰ্দিষ্ট পথেৰে তীৰ্থযাত্ৰা কৰে আৰু বিভিন্ন ধৰণৰ কাবাড়ী কঢ়িয়াই লৈ ফুৰে। ভক্তৰ কান্ধত কাবাড়ীৰ ভাৰসাম্যতা বজাই ৰাখিবলৈ কাবাড়ীত দুটুকুৰা অৰ্ধবৃত্তাকাৰ কাঠ বা তীখা থাকে, যি ধেনুভিৰীয়াকৈ তৈয়াৰ কৰা হয়৷ ইয়াক প্ৰায়ে ফুল আৰু ময়ুৰৰ পাখিৰ লগতে অন্যান্য বস্তুৰে সজাই তোলা হয়। কিছুমান কাবাডীৰ ওজন ৩০ কিলোগ্ৰাম পৰ্যন্ত হ’ব পাৰে।

কাবাড়ীৰ ভিতৰত সহজতম  কাবাড়ী হ’ল, গাখীৰৰ পাত্ৰ (পাল কাবাড়ী) কঢ়িয়াই নিয়া, কিন্তু ইয়াতো ছাল, জিভা বা গালত বল্লমৰ বিন্ধা খোৱাটো সাধাৰণ কথা। আটাইতকৈ মনোমোহা কাবাড়ী হ’ল, ভেল কাবাড়ী৷ ই মূলতঃ দুইমিটাৰ পৰ্যন্ত ওখ বহনযোগ্য বেদী, ময়ুৰৰ পাখিৰে সজাই থোৱা আৰু বুকু আৰু পিঠিৰ ছালত বিন্ধি থকাকৈ একাধিক বল্লমৰ জৰিয়তে ভক্তৰ লগত সংলগ্ন কৰা হয়। কাবাড়ী কঢ়িয়াই জুইত খোজ কঢ়া আৰু বেত্ৰাঘাত কাৰ্যও কৰিব পাৰি। দাবী কৰা হয় যে, ভক্তসকলে যন্ত্ৰণা অতিক্ৰম কৰিবলৈ সক্ষম হ’লে সমাধিত প্ৰৱেশ কৰিবলৈ সক্ষম হয়।

ভাৰত আৰু অন্যান্য দেশ যেনে শ্ৰীলংকা, মালয়েছিয়া, ফিজি, মৰিচাছ, ছিংগাপুৰ, কানাডা, আমেৰিকা, যুক্তৰাজ্য, জাৰ্মানী, ফ্ৰান্স, ইটালী, দক্ষিণ আফ্ৰিকা আৰু ইণ্ডোনেছিয়া আদি দেশৰ তামিলসকলে থাইপুছম উদযাপন কৰে।

উমা চক্ৰৱৰ্তী(, (জন্ম২০ আগষ্ট, ১৯৪১)) হৈছে এগৰাকী ভাৰতীয় ইতিহাসবিদ আৰু চলচ্চিত্ৰনিৰ্মাতা৷ ১৯৮০ৰ দশকৰ পৰাই উমা চক্ৰৱৰ্তীয়ে ভাৰতীয় ইতিহাস সম্বন্ধে লিখিবলৈ লয়৷ তেখেতে লিংগ, জাতি আৰু সামাজিক শ্ৰেণীক আধাৰ হিচাপে লৈ বেছিভাগ লেখা লিখিবলৈ আৰম্ভ কৰে৷ তেখেতে সাতখনকৈ গ্ৰন্থ প্ৰকাশ কৰে৷ উমা চক্ৰৱৰ্তীৰ কৰ্মৰাজিয়ে মূলতঃ বৌদ্ধধৰ্মৰ ইতিহাস,  প্ৰাচীন ভাৰত আৰু ঊনবিংশ শতিকাৰ ভাৰতক সামৰি লৈছে৷

কেৰেলাৰ পালাঘাটস্থিত এটি আমোলাৰ পৰিয়ালত জন্মলাভ কৰা উমা চক্ৰৱৰ্তীয়ে দিল্লী আৰু বাংগালোৰত নিজৰ প্ৰাৰম্ভিক শিক্ষা সমাপ্ত কৰে৷ বেনাৰস হিন্দু বিশ্ববিদ্যালয়ৰ পৰা তেখেতে ইতিহাসত স্নাতকোত্তৰ ডিগ্ৰী লাভ কৰি শিক্ষকতা আৰম্ভ কৰে৷ দিল্লী বিশ্ববিদ্যালয়ৰ অধীনস্থ মিৰাণ্ডা হাউছত উমা চক্ৰৱৰ্তীয়ে এগৰাকী শিক্ষাবিদ হিচাপে প্ৰতিষ্ঠা লাভ কৰে৷ এইখন শিক্ষানুষ্ঠানত তেখেতে ১৯৬৬ চনৰ পৰা ১৯৯৮ চনলৈকে শিক্ষকতা কৰে৷ তেখেতৰ প্ৰথমখন গ্ৰন্থ হৈছে     (বৌদ্ধধৰ্মৰ আদিছোৱাত সমাজ মাত্ৰিকতা, ১৯৮৭)৷ ডক্তৰেট ডিগ্ৰীৰ বাবে গৱেষণাকাৰ্যত জড়িত হৈ থকাৰ পৰিণতিস্বৰূপে এই গ্ৰন্থখন প্ৰকাশিত হয়৷ তেখেতৰ আন এখন সফল গ্ৰন্থ হৈছে         (ইতিহাসৰ পুনৰ্লিখন পণ্ডিত ৰামাবাইৰ জীৱন আৰু সময়, ১৯৯৮) আৰু       (২০০২)৷ আটাইকেইখন গ্ৰন্থই শিক্ষাবিদ আৰু পঢ়ুৱৈসকলে আদৰি লৈছে৷

ভাৰতীয় উপমহাদেশত নাৰীৰ ইতিহাস আৰু নাৰীবাদীৰ ইতিহাস সম্পৰ্কে গভীৰভাৱে চৰ্চা কৰা ইতিহাসবিদসকলৰ ভিতৰত উমা চক্ৰৱৰ্তী অন্যতম৷ তেখেতক ভাৰতৰ হোৱা নাৰীৰ আন্দোলনৰ প্ৰতিষ্ঠাপক মাতৃ হিচাপে গণ্য কৰা হয়৷ নাৰীবাদী বিষয়সমূহত জড়িত হোৱাৰ উপৰি তেখেত গণতান্ত্ৰিক অধিকাৰৰো সক্ৰিয় কৰ্মী৷ তেখেতে গুজৰাটৰ ন্যায়ৰ বাবে বহুকেইখন তথ্যঅনুসন্ধানী সমিতিত অংশগ্ৰহণ কৰিছে৷...    ,  ,  ...     ,  ,   ,  . সমসাময়িক নাৰীৰ অধিকাৰ আৰু মানৱাধিকাৰ সম্পৰ্কে তেখেতে বাতৰিকাকততো প্ৰবন্ধ লিখে৷ 

উমা চক্ৰৱৰ্তীয়ে এতিয়ালৈকে চাৰিখন তথ্যচিত্ৰ পৰিচালনা কৰিছে৷ সেইকেইখন হৈছে   ,    ,      , আৰু  ৷ অন্যান্য বিষয়ৰ লগতে তথ্যচিত্ৰকেইখনে ভাৰতত নাৰীৰ ইতিহাসকো উপস্থাপন কৰিছে৷ 
 প্ৰাৰম্ভিক জীৱন 
১৯৪১ চনৰ ২০ আগষ্টত উমা চক্ৰৱৰ্তীৰ দিল্লীত জন্ম হয়৷ 
 , ....  ,       ,  ,  .
 তেখেতৰ পিতৃ আছিল এগৰাকী অসামৰিক সেৱাৰ বিষয়া৷ তেওঁলোকৰ প্ৰকৃত ঘৰ আছিল কেৰেলাৰ পালঘাটত৷ উমা চক্ৰৱৰ্তীয়ে প্ৰথমতে দিল্লী পাব্লিক স্কুলত পঢ়ে আৰু পাছলৈ বাংগালোৰত থকা মাউণ্ট কাৰ্ণেল কলেজত নামভৰ্তি কৰে৷ তাৰপিছত তেখেতে বাংগালোৰৰ আইন মহাবিদ্যালয়ত আইন অধ্যয়ন কৰে আৰু একেটা সময়তে বেনাৰস হিন্দু বিশ্ববিদ্যালয়ৰ পৰা ইতিহাসত স্নাতকোত্তৰ ডিগ্ৰী অৰ্জন কৰে৷
 ব্যক্তিগত জীৱন 
সমাজতত্ত্ববিদ আনন্দ চক্ৰৱৰ্তীৰ লগত উমা চক্ৰৱৰ্তীৰ বৈবাহিক জীৱন আৰম্ভ হয়৷ তেওঁলোকৰ উপালি নামৰ এগৰাকী কন্যা আৰু সিদ্ধাৰ্থ নামেৰে এটি পুত্ৰ সন্তান আছে৷ পতি আৰু পুত্ৰৰ সৈতে তেখেত বৰ্তমান দিল্লীত থাকে৷
 বাহ্যিক সংযোগ 
 সাক্ষাৎকাৰ ডা০ উমা চক্ৰৱৰ্তী ....   , .  ....   , .   ,  .
       , ,   . ,  , . ..... .

সৰ্বকামিতা , হল যিকোনো দৈহিক যৌনতা বা লিংগ পৰিচয়বিশিষ্ট মানুহৰ প্ৰতি এক প্ৰকাৰৰ যৌন আকৰ্ষণ, ৰোমাণ্টিক প্ৰেম বা আৱেগিক আকৰ্ষণ। সৰ্বকামী ব্যক্তিসকলে নিজকে লিংগঅন্ধ হিচাপে নিৰ্দেশ কৰে, যাৰ দ্বাৰা বুজোৱা হয় যে, তেওঁলোকে আনৰ প্ৰতি যৌন আকৰ্ষণ অনুভৱ কৰে কিন্তু সেয়া নিৰ্ধাৰণৰ হেতু লিংগ আৰু জৈৱিক যৌন পৰিচয় গুৰুত্বহীন বা অপ্ৰাসংগিক। ... .>

এক বিকল্প যৌন পৰিচয় হিচাপে নিৰ্দেশ কৰাৰ লক্ষেৰে সৰ্বকামিতাক নিজ অধিকাৰৰে পৰিচালিত এটি যৌন অভিমুখীতা বা উভকামিতাৰ এক উপ সংহতি হিচাপে বিবেচনা কৰা হয়। সৰ্বকামী ব্যক্তিসকল সুস্পষ্টভাৱে নাৰী বা পুৰুষ হিচাপে চিহ্নিত নহয়। তেওঁলোক একেই লিংগৰ ব্যক্তিৰ সৈতেই সম্পৰ্ক স্থাপনৰ বাবে উন্মুক্ত থাকে, তথা সৰ্বকামিতায় লিঙ্গ দ্বিবিভাজন নামৰ নিৰ্দিষ্ট যৌন অভিমুখীতাসম্পন্ন দুটি লিংগৰ মতবাদক প্ৰত্যাখ্যান কৰে। সেইহেতু উভকামিতাতকৈয়ো ই অধিক অন্তৰ্ভুক্তিপ্ৰৱণ পৰিভাষা হিচাপে অৰ্থ ব্যক্ত কৰিব পাৰে। সৰ্বকামিতাৰ সৈতে তুলনা কৰাৰ সময়ত কিহৰ দ্বাৰা উভকামী পৰিভাষাটি বিস্তৃত বা অন্তৰ্ভুক্ত হয় সেই বিষয়টি এলজিবিটি সম্প্ৰদায়ৰ মাজত এক বিতৰ্কৰ বিষয়, বিশেষকৈ উভকামী সম্প্ৰদায়ৰ মাজত।
 ব্যুৎপত্তি 
পেনচেক্সুৱেলিটিক কেতিয়াবা অমনিচেক্সুৱেলিটি বুলিও কোৱা হয়।  উপসৰ্গ পেন এক প্ৰাচীন গ্ৰীক শব্দৰ পৰা আহিছে যাৰ অৰ্থ হৈছে সকলো, প্ৰতিটো, πᾶν; আনহাতে অমনি এক লেটিন শব্দ, ইয়াৰো অৰ্থ হৈছে সকলো বা প্ৰতিজন। লিংগ বৰ্ণালীৰ সকলো লিংগৰ লোকৰ প্ৰতি আকৰ্ষিত লোকসকলক বৰ্ণনা কৰিবলৈ অমনিচেক্সুৱেলিটি অভিধাটোৰ ব্যৱহাৰ কৰাৰ বিপৰীতে একেখিনি মানুহ বা লিংগ নিৰ্বিশেষে মানুহৰ প্ৰতি আকৰ্ষিত লোকসকলক বৰ্ণনা কৰিবলৈ পেনচেক্সুৱেলিটি শব্দৰ ব্যৱহাৰ কৰা হব পাৰে। 

হাইব্ৰিড শব্দ পেনচেক্সুৱেলিটি আৰু পেনচেক্সুৱেলিজম প্ৰথমবাৰৰ বাবে ১৯১৪ চনত নথিভুক্ত কৰা হৈছিল। সমগ্ৰ যৌনতাবাদ বুলি লিখা এই শব্দটো চিগমাণ্ড ফ্ৰয়েডৰ বিৰোধীসকলে সৃষ্টি কৰিছিল শব্দটোৱে যৌন প্ৰবৃত্তিয়ে সকলো মানৱীয় কাৰ্যকলাপ, মানসিক আৰু শাৰীৰিক ক্ষেত্ৰত প্ৰাথমিক ভূমিকা পালন কৰে বুলি অৰ্থ প্ৰকাশ কৰিছিল।   সামাজিক মনোবিজ্ঞানী নিক্কি হেফিল্ডৰ মতে ১৯৯০ৰ দশকত প্ৰথমবাৰৰ বাবে পেনচেক্সুৱেলিটি শব্দটো ব্যৱহাৰ কৰা হৈছিল, কমকৈ স্বীকৃত পমোচেক্সুৱেলিটি (উত্তৰআধুনিক যৌনতা)ৰ বিডিএছএম সম্প্ৰদায়ৰ ভিতৰতে প্ৰাৰম্ভিক ব্যৱহাৰ দেখা গৈছিল। 
 সংজ্ঞা 
উভকামিতাৰ এক আক্ষৰিক অভিধানীক সংজ্ঞা অনুসৰি, উপসৰ্গ দ্বি হৈছে দুটা লিংগ (পুং আৰু স্ত্ৰী) বা (পুৰুষ আৰু মহিলা)ৰ প্ৰতি যৌন বা ৰোমাণ্টিক আকৰ্ষণ। অৱশ্যে উপসৰ্গ পেনৰে গঠিত পেনচেক্সুৱেলিটি হৈছে যিকোনো লিংগ বা লিংগৰ ব্যক্তিৰ প্ৰতি যৌন আকৰ্ষণ। এই সংজ্ঞাবোৰ ব্যৱহাৰ কৰি, আন্তঃলিঙ্গ, ট্ৰান্সজেণ্ডাৰ, বা লিংগ বাইনেৰীৰ বাহিৰত থকা লোকসকলক স্পষ্টভাৱে অন্তৰ্ভুক্ত কৰি পেনচেক্সুৱেলিটিক পৃথকভাৱে সংজ্ঞায়িত কৰা হয়। 

কেভেণ্ডিছৰ চেক্স এণ্ড চছাইটিৰ খণ্ড ২ত কোৱা হৈছে যে যদিও শব্দটোৰ আক্ষৰিক অৰ্থক 'সকলোৰে প্ৰতি আকৰ্ষিত' বুলি ব্যাখ্যা কৰিব পাৰি, কিন্তু যিসকলে পেনচেক্সুৱেল বুলি চিনাকি দিয়ে তেওঁলোকে সাধাৰণতে পেৰাফিলিয়া, যেনেঃ বেষ্টিয়েলিটি, পেডোফিলিয়া আৰু নেক্ৰোফিলিয়াক তেওঁলোকৰ সংজ্ঞাত অন্তৰ্ভুক্ত নকৰে আৰু তেওঁলোকে এইকথাত জোৰ দিয়ে যে পেনচেক্সুৱেলিটি শব্দটোৱে কেৱল সন্মতিপূৰ্ণ প্ৰাপ্তবয়স্ক যৌন আচৰণক বৰ্ণনা কৰে। 

পেনচেক্সুৱেলিটিৰ সংজ্ঞাই এই বিশ্বাসক উৎসাহিত কৰিব পাৰে যে ই হৈছে একমাত্ৰ যৌন পৰিচয় যি পুং বা পুৰুষ, আৰু স্ত্ৰী বা মহিলাৰ শ্ৰেণীত পৰিষ্কাৰভাৱে খাপ নোখোৱা ব্যক্তিসকলক সামৰি লয়।  

আমেৰিকান ইনষ্টিটিউট অফ বাইচেক্সুৱেলএ মত পোষণ কৰে যে, পলিচেক্সুৱেল, অমনিচেক্সুৱেল, আৰু এম্বাইচেক্সুৱেল ৰ দৰে শব্দবোৰে সমকামি আৰু বিষমকামি বা বিপৰীতকামি আকৰ্ষণথকা ব্যক্তি এজনক বৰ্ণনা কৰে, আৰু সেয়েহে সেই পৰিচয় থকা লোকসকলো উভকামী আৰু যিসকলে উপসৰ্গ বাই  (দুই, দুয়োটা) পেন(সকলো), পলি(বহুত), অমনি(সকলো), এম্বি (দুয়োটা, আৰু এই ক্ষেত্ৰত অস্পষ্টতা বুজায়) আদি, পৰিচয়বোৰ গ্ৰহণ কৰে তেওঁলোকে স্পষ্টভাৱে এই সত্যটো প্ৰকাশ কৰিব বিচাৰে যে লিংগ তেওঁলোকৰ নিজৰ যৌনতাৰ কাৰক নহয়, কিন্তু ইয়াৰ অৰ্থ এইটো নহয় যে যিসকলে উভকামী বুলি পৰিচয় দিয়ে তেওঁলোক লিংগৰ ওপৰত নিৰ্ভৰশীল। 

 সৰ্বকামিতাৰ সজাগতা দিৱস 
আন্তৰ্জাতিক ভাৱে স্বীকৃত পেনচেক্সুৱেল বা সৰ্বকামিতা আৰু পেনৰোমাণ্টিক সজাগতা দিৱসৰ এলজিবিটি সজাগতা কাল হৈছে এক বাৰ্ষিক দিন (২৪ মে), ২০১৫ চনত প্ৰথমবাৰৰ বাবে এই দিৱসটোৰ উদযাপন কৰা হয়, যাতে সৰ্বকামিতা আৰু পেনৰোমাণ্টিক পৰিচয়ৰ বিষয়ে সজাগতা বৃদ্ধি তথা নিজৰ যৌন পৰিচয়ক উদযাপন কৰিব পাৰি। 
 লগতে চাওক 
এলজিবিটি
উভকামিতা
অকামিতা
সমকামিতা
বিপৰীতকামিতা

ৰঙা পুলিচ  ১৯৫৮ চনৰ জানুৱাৰী মাহত মুক্তি লাভ কৰা বিংশতম  আৰু ৰ ৰূপৰ পদক লাভ কৰা প্ৰথমখন অসমীয়া কথাছবি। মিলিত শিল্পী চিনে প্ৰডাকচনচ প্ৰাইভেট লিমিটেডে প্ৰযোজনা কৰা এই ছবিখন পৰিচালনা কৰিছিল নিপ বৰুৱাই। ৰমেশ শৰ্মাৰ একে নামৰ মঞ্চনাট এখনৰ আধাৰত ছবিখন নিৰ্মাণ কৰা হৈছিল। 

নিৰ্মাণৰ আঁৰৰ কাহিনী
১৯৫৩ চনত যোৰহাটত মিলিত শিল্পী সমাজ নামৰ নামৰ এটা সাংস্কৃতিক অনুষ্ঠান গঢ়ি উঠে। নাট্যাচাৰ্য্য  এই সমাজৰ গুৰি ধৰিছিল। সাধাৰণ সম্পাদক আছিল ভুবন ৰঞ্জন বৰঠাকুৰ আৰু সাংস্কৃতিক সম্পাদক আছিল আব্দুল মজিদ। অসমৰ কেবাগৰাকীও শিল্পী এই মিলিত শিল্পী সমাজৰপৰাই ওলাই আহিছিল। মিলিত শিল্পী সমাজে সেই বছৰ নিবেদন কৰিছিল ৰমেশ শৰ্মাই ৰচনা কৰা ৰঙা পুলিচ নামৰ নাটখন। নাটখনৰ প্ৰদৰ্শনত উপস্থিত আছিল নিপ বৰুৱা আৰু ব্ৰজেন বৰুৱা। নাটখন চাই তেওঁলোকে সেইখন চলচ্চিত্ৰ ৰূপ দিবলৈ কয়। মিলিত শিল্পী সমাজে চলচ্চিত্ৰ এখন নিৰ্মাণৰ বাবে ইতিমধ্যে সাজু হৈছিল। তেওঁলোকে চৈয়দ আব্দুল মালিকৰ মাটিৰ চাকি নামৰ উপন্যাসখনক চিত্ৰৰূপ দিয়াৰ পৰিকল্পনা কৰিছিল। কিন্তু নিপ বৰুৱা আৰু ব্ৰজেন বৰুৱাই দিয়া পৰামৰ্শ অনুসৰি ৰঙা পুলিচ নাটখনকে চলচ্চিত্ৰ ৰূপ দিবলৈ স্থিৰ কৰে।

১৯৫৭ চনত মিলিত শিল্পী চিনে প্ৰডাক্‌চনচ্‌ নামেৰে কোম্পানী এটা ৰেজিষ্ট্ৰেচন কৰি ছবি নিৰ্মাণৰ বাবে নিপ বৰুৱাৰ হাততে দায়িত্ব অৰ্পণ কৰা হয়। মিলিত শিল্পী সমাজে সমজুৱা ভাবে টকা সংগ্ৰহ কৰি ছবিখন নিৰ্মাণ কৰিছিল।

ছবিখনৰ কাহিনী
এগৰাকী পত্নীহাৰা শিক্ষকৰ চাৰি গৰাকী সন্তান। ডাঙৰজন হাকিম, মাজুজন পুলিচৰ কনিষ্টবল, তাৰ তলত এজনী বিধবা ছোৱলী আৰু বেয়া পথত ভৰি দিয়া সৰু পুত্ৰ। মাজু পুত্ৰ ঘৰৰ বাহিৰত পুলিচ বেৰেকত থাকে, বাকী কেইজন থাকে একেটা পৰিয়ালত। সৰু পুত্ৰই বিভিন্ন সমস্যা সৃষ্টি কৰিবলৈ আৰম্ভ কৰে। এদিন ডকাইতি কৰিবলৈ গৈ মানুহ এজনক হত্যা কৰ। পুৰস্কাৰ প্ৰাপ্ত কনিষ্টবল মাজু পুত্ৰই সৰু ভায়েকক গ্ৰেপ্তাৰ কৰিবলগীয়া হয়।

ৰাইজৰ সঁহাৰি
১৯৫৮ চনৰ জানুৱাৰী মাহত ৰঙা পুলিচ মুক্তি দিয়া হয়। মাদাৰ ইণ্ডিয়া নামৰ ছবিখনৰ লগে লগে ৰঙা পুলিচ মুক্তি দিয়া হৈছিল। ছবিখন প্ৰথমে যোৰহাটৰ আচকৰণ জালান নামৰ ব্যক্তি এজনে পৰিবেশন কৰিছিল। পাছলৈ নিপ বৰুৱাই কিছু বছৰ ধৰি ছবিখন চলাইছিল।

পুৰস্কাৰ
ৰাষ্ট্ৰপতিৰ ৰূপৰ পদক লাভ কৰা প্ৰথমখন অসমীয়া কথাছবি আছিল ৰঙা পুলিচ। ইয়াৰ আগতে ফণী শৰ্মা পৰিচালিত পিয়লী ফুকন (চলচ্চিত্ৰ) (১৯৫৫), নিপ বৰুৱা পৰিচালিত মাক আৰু মৰম (১৯৫৭) আৰু তেজীমলা (চলচ্চিত্ৰ) নামৰ ছবি তিনিখনে চাৰ্টিফিকেট অৱ মেৰিট লাভ কৰিছিল।

অভিনয়ত

জ্ঞানদা কাকতি
নিপ বৰুৱা
ডা মুনিন বৰুৱা
তিলমিজুৰ ৰহমান
চৈয়দ আব্দুল মালিক
আব্দুল মজিদ
ভোলা কাকতি
বীণা বৰুৱা
নন্দেশ্বৰ
অমৰ
ছাত্তৰা
চক্ৰেশ্বৰ
জুলকিৰণ
দীপ
ৰীণা ইত্যাদি

কলাকুশলী

(তথ্যছকত উল্লেখ নথকা)
সহকাৰী পৰিচালক নুৰুল হক
আলোক চিত্ৰশিল্পী নলীন দুৱৰা
সহকাৰী সুজিত সিন্‌হা
কলা নিৰ্দেশনা বিজয় বসু
ৰূপসজ্জা দেবী হালদাৰ, অনিল দাস
শব্দগ্ৰহণ বাণী দত্ত
গীতিকাৰ নুৰুল হক


সংগীত
ৰঙা পুলিচৰ সংগীত পৰিচালক আছিল নিজামুদ্দিন আহমদ হাজৰিকা। নামটো চুটিকৈ নিজাম বুলি ছবিত উল্লেখ আছে। গীতত কণ্ঠ দিছিল ৰাণু ভট্টাচাৰ্য (ফুকন) আৰু মুহিবুদ্দিন আহমদে (তগৰ)। গীতিকাৰ আছিল নুৰুল হক।

দিশপুৰ মহাবিদ্যালয় গুৱাহাটীৰ গণেশগুৰিত অৱস্থিত এক মহাবিদ্যালয় ৷ এইখন মহাবিদ্যালয় গুৱাহাটী বিশ্ববিদ্যালয়ৰ অন্তৰ্ভূক্ত ৷

স্থাপন
দিশপুৰ মহাবিদ্যালয়ৰ ১৯৭৮ চনৰ ২৮ আগষ্টত নৈশ পাঠদান কাৰ্যসূচীৰে শুভাৰম্ভ ঘটে ৷ ১৯৯২৯৩ চনত প্ৰথমবাৰৰ বাবে মহাবিদ্যালয়ৰ বাৰ্ষিক পত্ৰিকা অৰুণ উন্মোচন হয় ৷ ২০০২০৩ চনত কম্পিউটাৰ কেন্দ্ৰ উদ্বোধন কৰা হয় ৷ মূখ্যবাণী   সম্পূৰ্ণ বিকাশৰ স্থান  ৷

 >

পাঠ্যক্ৰম আৰু বিভাগ
 অসমীয়া বিভাগ
 ইংৰাজী বিভাগ
 দৰ্শন বিভাগ
 বুৰঞ্জী বিভাগ
 ৰাজনীতি বিজ্ঞান বিভাগ
 অৰ্থনীতি বিভাগ
 শিক্ষা বিভাগ
 গাণনিক বিভাগ
 ব্যৱস্থাপনা বিভাগ
 মুদ্ৰা বিভাগ
 গণিত বিভাগ
 কম্পিউটাৰ বিভাগ
 বি.বি.এ. বিভাগ

পাঠদানৰ সময়
দৈনিক পুৱা ৯ বজাৰ পৰা আবেলি ৪ বজালৈ ৷

প্ৰাচীৰ পত্ৰিকাসমূহ
 প্ৰজ্ঞান
 আলোচনী বিভাগ

